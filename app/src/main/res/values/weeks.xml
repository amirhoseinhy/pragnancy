<?xml version="1.0" encoding="utf-8"?>
<resources>
    <string name="intrudaction">با کلیک بر روی هر کدام از هفته‌های تقویم بارداری، شرایط وضع‌حمل خود را بصورت هفتگی دنبال نمایید. تقویم بارداری شامل مواردی چون، چه کارهایی را انجام دهید و از چه کارهایی پرهیز کنید، نکاتی در مورد بدن شما، باید و نبایدهای بارداری، روابط با اطرافیان، تغذیه در طول دوران بارداری، حفظ تناسب اندام قبل از زایمان و پس از وضع حمل، معرفی انواع روشهای زایمان، یادآوری تاریخ‌های مهم، سؤالات متداول و جواب‌های آن‌ها، به همراه دسترسی به توصیه‌های مفید پزشکی و مادرانه و بسیاری مطالب دیگر می باشد.
مرجع تمامی مطالب این اپلیکیشن، سایت‎های معتبر و به‌روز انگلیسی زبان هستند که با تائید کارشناسان مربوطه ترجمه شده و در اختیار شما قرار گرفته‌اند.</string>



    <string name="_1">حتماً دوست دارید زود متوجه شوید باردار هستید یا خیر؟ ولی باید بدانید که تا چند هفته متوجه این موضوع نخواهید شد. هفته اول بارداری معمولاً از آخرین روز دوره عادت ماهانه شما آغاز خواهد شد. قدری گیج کننده به‌نظر می‌رسد، اما اینطور نیست. متخصصین اولین روز آخرین دوره عادت ماهانه را به عنوان اولین روز بارداری به حساب می آورند و از آن روز شروع به شمارش می کنند. تخمک گذاری تا 2 هفته آینده آغاز نمی شود، پس منتظر هفته سوم باشید تا شاید بتوانید در آن باردار شوید.
اگر امیدوار هستید که این ماه باردار شوید، ابتدا باید علائم بارداری را بدانید؛ وقتی از باردار بودن خود مطمئن شدید می توانید با حساب کردن روز تولد فرزند خود قدری لذت ببرید. برای اینکار لازم است که ابتدا هفت روز به آخرین روز دوره ماهانه آخر خود اضافه کنید، سپس سه ماه از آن کم کرده و یکسال به آن عدد اضافه کنید. این روشی است که اکثر پزشکان از آن استفاده می کنند. البته تاریخ‌هایی که به دست می آیند تقریبی هستند و از بین هر 20 نفر تنها 1 نفر، درست در همان روز محاسبه شده، زایمان خواهد کرد. علاوه بر این باید دانست که اصلاح تاریخ وضع حمل توسط پزشک در طی دوران بارداری، اتفاق غیر منتظره ای نیست و این اصلاحات عموماً با محاسبه اندازه جنین و اطلاعات دیگر صورت می گیرد. در هر صورت باردار باشید یا خیر با برنامه‌ریزی برای تعیین جنسیت فرزند خود اقدام کنید.
اگر باردار هستید قبل از هرچیز باید از اصول و مهم‌ترین مطالب برای باردار آگاه باشید تا بارداری با آرامش و سلامتی داشته باشید.
اگر می‌خواهید باردار شوید، حتماً روزانه دمای بدن‌تان را اندازه گیری نمایید. شما می‌توانید با اندازه گیری روزانه دمای بدن خود با دماسنج‌های دهانی و دیجیتالی، روز تخمک گذاری خود را تشخیص دهید. برای این‌ کار باید هر روز صبح پیش از بلند شدن از رختخواب دمای بدن خود را اندازه بگیرید و آن را ثبت کنید. هنگامی که متوجه بالا رفتن ناگهانی دمای بدن خود شدید، تخمک گذاری آغاز شده و شما آماده باردار شدن هستید. هیچ زمانی بهتر از حالا مناسب آموختن برخی قوانین و شرایط بارداری نیست. در اینجا به چند کاری که می توانید انجام دهید از قبیل سوار هواپیما شدن، پدیکور کردن در آرایشگاه، زدن واکسن آنفولانزا و چند کاری که نباید انجام دهید از قبیل خوردن پنیرهای نرم، تمیز کردن سطل آشغال یا نشستن در وان آب داغ اشاره می کنیم.
خوردن ویتامین‌های قبل از زایمان بسیار مفید می باشد. اگرچه به این ویتامین‌ها، ویتامین‌های پیش زایمان گفته می شود، اما جنین در حال تکامل به مواد مقوی و مفید آنها مثل اسید فولیک، آهن و غیره، بسیار احتیاج دارد. لذا مصرف آن‌‎ها در همان هفته های ابتدایی بسیار توصیه می شود؛ در حالیکه ممکن است حتی از بارداری خود خبر نداشته باشید. مصرف فولیک اسید در بارداری را جدی بگیرید.
انتخاب مولتی ویتامین مناسب سلامتی شما و جنین را در این دوره حساس تضمین می‌کند؛ البته تغذیه سالم در دوران بارداری را نباید تنها محدود به مکمل‌ها کرد و مواد غذایی مناسب باردار باید به موقع و درست تامین شود.
علاقه شما برای باردار شدن ممکن است در ابتدا برای شریک زندگیتان قابل درک نباشد یا واکنش منفی او را در پی داشته باشد که همین موضوع می تواند در رابطه شما اثر منفی داشته باشد. پس لازم است که ابتدا درباره این تمایل خود با او صحبت کنید و نظر او را جویا شوید و سعی کنید درباره بچه دار شدن با یکدیگر به اتفاق نظر برسید. ممکن است رسیدن به تفاهم در این مورد به راحتی حاصل شود و یا اینکه احتیاج باشد که برای آن وقت بیشتری گذاشته شود. در هر حال کم کردن استرس و فشار ناشی از این تصمیم جدید در زندگی،  بسیار لازم و غیر قابل چشم پوشی است.
اگر تصمیم به باردار شدن گرفته اید، لازم است که قبل از هر چیز در مورد آن به خوبی مطالعه کنید. سعی کنید حداقل یک یا دو کتاب خوب در رابطه با بارداری خریداری کرده یا از دوستان خود قرض بگیرید و آنها را کاملاً مطالعه کنید.
ورزش کردن شما را در دوره بارداری قوی و پر انرژی نگه می‌دارد. البته اگر ناگهان ورزش را شروع کنید، اوایل قدری سخت خواهد بود؛ اما کم‌کم بدن شما به ورزش عادت خواهد کرد و سختی آن کم شده و از آن بسیار بهره می گیرید. برای شروع بهتر است از پیاده روی شروع کنید، پیاده روی فعالیتی بسیار سبک است که در طول دوران بارداری نیز می توانید آن را ادامه دهید.
آیا شما و خواهر یا برادرتان دو قلو هستید؟ آیا یک قل بسیار شبیه به خود دارید؟ اگر چنین موضوعی صحت دارد باید بدانید که احتمال اینکه شما هم دوقلو یا چند‌قلو به دنیا بیاورید، بسیار زیاد است.


    </string>
    <string name="_2">هنوز حدود یک هفته وقت لازم است تا متوجه شوید باردار هستید یا خیر. زیرا در هفته پیش از تخمک گذاری قرار دارید و اگر سیکل‌های شما منظم باشد، احتمالاً هفته آینده، هفته تخمک گذاری شما خواهد بود.
همچنین مطلب تعیین زمان تخمک‌ گذاری کمک خوبی به شما خواهد کرد تا زمان تخمک گذاری خود را متوجه شوید.
برای ایجاد یک زندگی جدید، هر ماه رحم شما جداره ای از پوست و خون تشکیل می دهد که به غشاء داخلی رحم معروف است. همزمان در یکی از تخمدان‌ها یک تخمک به تکامل رسیده و در زمان مقرر آزاد می گردد و در صورت مهیا بودن شرایط، لقاح صورت می‌گیرد.
اگر شما یا همسرتان برای درمان از گیاهان دارویی استفاده می‌کنید، شاید بهتر است که با مشورت پزشک خود آن‌ها را برای مدتی کنار بگذارید؛ زیرا تحقیقات نشان داده است که برخی از گیاهان دارویی تاثیرات منفی‌ای روی اسپرم می گذارند.
بسته لوازم تخمین زمان تخمک‌گذاری، می‌تواند خرید مناسبی باشد. به کمک این کیت تخمک گذاری می‌توانید مقدار هورمون (LH) خود را اندازه گیری نمایید و زمانی که میزان آن بالا برود، بفهمید که زمان آزاد شدن تخمک چه روزی خواهد بود.
سعی برای باردار شدن ممکن است سخت و طاقت فرسا باشد. این موضوع استرس و فشار عصبی را بیشتر می‌کند که برای بارداری نامطلوب است. ورزش یکی از راه‌های مفیدی است که شما را از قید و بند استرس و فشارهای عصبی منفی می‌رهاند. پس سعی کنید در برنامه هفتگی خود 4 تا 5 روز در هفته و هر روز به مدت 30 دقیقه، برنامه ورزش کردن بگنجانید. ورزش‌های قبل از بارداری را بشناسید.
سال اول پس از تولد فرزندتان، می‌تواند محک خوبی برای سنجش میزان استحکام پیوند عاطفی شما و همسرتان باشد. پس بهتر است از الان هرچه بیشتر رابطه عاطفی خود را استحکام بخشید و آن را تقویت کنید تا نتیجه آن را در آینده ببینید.
اگر برای فرزند دوم تلاش می کنید، انتظار فرزندی آرامتر از اولی داشته باشید. تحقیقات نشان داده که عموماً فرزندان دوم به این دلیل که والدین از زایمان اول تجربه کسب کرده اند و در دفعه دوم آرامتر و با تجربه تر هستند، نسبت به فرزندان اول خانواده آرامتر می شوند. به همین دلیل عموماً فرزندان دوم از مشکلات راحت‌تر خارج می شوند و خصوصیات فعالانه‌تر و خلاقانه‌تری دارند.
امروزه چون خانم‌ها به خاطر شرایط زندگی و محیطی، در سنین بالاتری باردار می‌شوند (35 سال)، احتمال دو قلو داشتن نیز دو برابر شده است.
    </string>

    <string name="_3">

        در حدود اواسط دوره ماهانه شما، هفته تخمک گذاری آغاز می‌شود. زمانی که اسپرم و تخمک با هم برخورد می کنند، اگر تخمک های شما بارور باشند، لقاح صورت می گیرد و فرزند شما سفر 9 ماهه خود را آغاز می‌کند. سلول‌ها با سرعت باور نکردنی 100/000 در دقیقه شروع به تکثیر می‌کنند. در اینجا بلاستوسیست  که از سر سوزنی بزرگتر نیست، به دو قسمت تقسیم شده، یک قسمت تبدیل به جنین و دیگری به جفت جنین تبدیل می شوند. طی چند ساعت اولیه بارداری، جنسیت، رنگ چشم و حتی جنس موی او نیز انتخاب می شود!

به احتمال زیاد، شما این اتفاق را حس نخواهید کرد؛ زیرا هنوز در اواسط دوره ماهانه خود هستید و در این هفته تخمدان‌های شما، یک تخمک آزاد می‌کنند. این تخمک به داخل لوله فالوپ کشیده می‌شود. اگر در طی 24 ساعت آینده، یکی از 350 میلیون اسپرم (بطور میانگین در هر انزال 350 میلیون اسپرم خارج می شود!) به طور موفقیت آمیزی بتواند از طریق رحم وارد لوله فالوپ بشود و به داخل تخمک نفوذ کند، لقاح صورت می‌گیرد. تخمک بارور شده تبدیل به خوشه‌ای می‌شود که تمام سلولهای آن همسان هستند و از طریق لوله فالوپ وارد رحم می‌شود.
در هفته سوم بارداری باید چه کارهایی انجام دهید و از چه کارهایی پرهیز نمایید

باید پس از مشورت با پزشک، به میزان توصیه شده اسید فولیک مصرف کنید تا از ایجاد مشکلات عصبی در جنین جلوگیری شود. زمانی که سلول‌های جنین روی یکدیگر پیچ می‌خورند، لوله عصبی جنین تشکیل می شود و وجود فولیک اسید در این زمان بسیار لازم است. این زمان بین 25 تا 28 روز بعد از شروع بارداری است. بیشتر زنان در این زمان هنوز متوجه بارداری خود نشدند.

با وجود اینکه اغلب خانم‌ها در رژیم غذایی خود مقدار کافی فولیک اسید جذب می کنند، اما متخصصان پیشنهاد می کنند که تمام خانم‌هایی که در سن بارداری هستند، روزانه 400 میکروگرم مکمل مصرف کنند.

        بیشتر خانم‌ها فکر می‌کنند که رنگ کردن موها در زمان بارداری بدون اشکال است، ولی پیشنهاد می‌شود که در 3 ماه اول از رنگ کردن موها خودداری نمایید. از آرایشگر خود بخواهید که موهای‌تان را طوری رنگ کند که تا 3 ماه آینده نیازی به رنگ کردن دوباره نداشته باشید یا این‌که حداکثر، آن‌ها را های لایت نمایید.


می توانید یک تست حاملگی بخرید و بروشور آن را به خوبی مطالعه نمایید. تمام تست‌های بارداری به دنبال هورمونی به نام human chorionic gonadotropin) HCG) در ادرار خانم‌ها می گردند. این هورمون فقط در زمان بارداری در خون و ادرار خانمها یافت می‌شود. اغلب این تست‌های بارداری، بعد از گذشت دو هفته از تخمک گذاری جوابگو هستند و بعضی دیگر که حساس‌تر هستند، می توانند تا شش روز پس از بارداری یا یک روز پس از قطع شدن عادت ماهانه‌تان نیز جوابگو باشند.


در هنگام بارداری کمر درد بسیار شایع است. ولی اگر از هم اکنون به تقویت ماهیچه‌های شکم و کمر بپردازید می‌توانید هنگامی‌که شکمتان بزرگ می شود، این دردها را بسیار کاهش دهید. قبل از انجام حرکات ورزشی حتماً با پزشک خود مشورت کنید.

ورزش در دوران بارداری را فراموش نکنید.

آیا سعی به دنیا آوردن فرزند سوم خود دارید؟ در این‌صورت باید توجه ویژه‌ای به فرزند دوم خود داشته باشید. بچه‌های وسطی حساس‌تر هستند و احتمال اینکه احساس کنند که نادیده گرفته می شوند یا به آن‌ها توجهی نمی‌شود بیشتر است و این موضوع آن‌ها را عصبی و فاقد اعتماد به نفس می سازد که اگر این رویه ادامه پیدا کند، ممکن است کودک در آینده از حق خود در زندگی دفاع نکند و به شخص منفعلی تبدیل شود.

اگر قرار باشد که شما صاحب دو قلو شوید، در این هفته یک تخم به دو نیم تبدیل می‌شود یا دو تخم به طور مجزاء بارور می‌شوند که باعث تولد دوقلوهای همانند یا متفاوت (همسان یا ناهمسان) می‌شود.
    </string>

    <string name="_4">
        ر این زمان، رحم بافت مناسبی برای نگهداری از جنین در خود ایجاد می‌کند و تولید استروژن و پروژسترون (progesterone) افزایش می‌یابد. این اتفاق زمانی روی می‌دهد که رحم تصمیم به نگهداری از بار جدید خود می‌گیرد و خوشه‌ای از سلول‌ها را در خود جای می‌دهد. این موارد باعث آزاد شدن هورمون HCG می‌شود و این همان هورمونی است که باعث مثبت شدن تست بارداری شما می‌شود و زندگی‌تان را متحول می‌کند.

این اتفاق عموماً در هفته اول بعد از عقب افتادن عادت ماهانه شما، صورت می گیرد. امکان دارد لکه‌های کوچکی نیز مشاهده کنید که به این ترشحات، خونریزی القایی می‌گویند. بدن شما در حالت تغییر است و احتمال دارد کمی فرسوده و خسته شوید. سینه‌ها حساس‌تر و سفت‌تر می‌شوند. ممکن است در اثر نا آگاهی، تمام این عوارض و عوارض دیگر بارداری، همچون نفخ کردن، گرفتگی عضلات، کمر درد و تغییر ناگهانی حالات روحی را به عادت ماهانه ربط دهید، عادت ماهانه‌ای که فعلاً از راه نخواهد رسید.

هر زمان که احساس کردید باردار هستید، سریع سیگار کشیدن را کنار بگذارید. زمانی که مادری سیگار می کشد، باعث کاهش رسیدن اکسیژن به فرزند خود و در نتیجه باعث کاهش سرعت رشد و سرعت افزایش وزن جنین می‌شود. علاوه بر این سیگار کشیدن می تواند باعث سقط جنین یا تولد زود هنگام و پیش از موعد شود.

زمانی که اولین تماس را برای گرفتن وقت از دکتر خود برقرار می‌کنید، باید از او در رابطه با مصرف فولیک اسید سوال کنید. در اسرع وقت به پزشک مراجعه کنید و آن را به تعویق نیاندازید. هفته پنجم تا دهم در تشکیل بافت عصبی جنین بسیار مهم است و به همین دلیل مصرف فولیک اسید از اهمیت ویژه‌ای برخوردار است.

آماده بزرگترین و مهم ترین خرید زندگی خود برای نه ماه آینده شوید. با کمی تحقیق می‌توانید جاهای مناسب برای خریدن لوازم بچه و لباس‌های خوب با قیمت‌های مناسب را بیابید.

دیگر آن دوران که همه فکر می‌کردند خانم باردار باید تمام روز در تخت استراحت کند، گذشته است. امروزه فوائد ورزش کردن در دوران بارداری بر همه آشکار شده است. تحقیقات نشان داده است که خانم‌هایی که ورزش می‌کنند و در وضعیت خوب جسمانی و آمادگی کامل به‌سر می‌برند، در زمان وضع حمل بسیار راحت تر هستند، احتمال سزارین اجباری در مورد آنها بسیار کم‌تر و دوران نقاهت کم‌تری خواهند داشت.

با پیشرفت تکنولوزی پزشکی احتمال به دنیا آمدن دو قلو یا چند قلو در اثر بارداری غیر طبیعی دیگر بالا نیست. زیرا با پیشرفت این علم، پزشک به جای آنکه چند تخم را برای بالا بردن احتمال بارداری در چند نقطه جا گذاری کند، می تواند دقیقاً یک تخم را در نقطه‌ای که از نظر باردار شدن کاملاً مناسب و  مورد نظر است، قرار دهد.
    </string>

    <string name="_5">

        تنها یک هفته از زمان اتصال جنین که اندازه یک هسته سیب است به دیواره رحم می گذرد. با این وجود پیشرفت چشمگیری دارد. در این زمان جفت جنین و بند ناف، هر دو فعال شده‌اند که اکسیژن و مواد غذایی را بین شما و کودک‌تان انتقال می دهند. همزمان خوشه ای از سلول‌ها، قلب کودک را که از نقطه ای کوچک‌تر است، تشکیل می دهند. در این زمان مغز و نخاع نیز شروع به تشکیل شدن می‌کنند.
        ک تست حاملگی خانگی آن چیزی را که انتظار داشتید، تایید می‌کند. به جز آن، دیگر اعضای بدن شما تغییر خاصی نخواهند داشت و با چند هفته قبل تفاوت ظاهری چندانی نخواهید داشت. بزرگ کردن و پرورش دادن بچه کار طاقت‌ فرسایی است، در نتیجه احتمال بی حالی و خستگی وجود دارد. بیشتر آزمایش‌های پزشکی بین هفته‌های ششم و دهم بارداری صورت می گیرد. پس هرچه زودتر وقت ملاقات با پزشک‌تان را تعیین کنید.
در دین اسلام، مواردی وجود دارد که انجام یا مصرف آنها حرام است. هرچقدر که علم پیشرفت می کند، دانشمندان در می یابند که علت تمام این ممنوعیت‌ها، فقط بخاطر خود انسان و پیشگیری از ضرری است که محرمات برای انسان به همراه دارند، چه از بعد معنوی و چه از بعد فیزیکی. یکی از این موارد مصرف مشروبات الکلی است که امروزه ثابت شده که ضررهای جبران ناپذیری بر روی بدن انسان به همراه دارد و علی الخصوص در مورد مادران باردار در تمام کشورهای دنیا و نه فقط کشورهای مسلمان بسیار بسیار توصیه شده که از مصرف الکل خودداری کنند، زیرا هم به خود و هم به فرزندی که در شکم دارند ضرر می‌رسانند. کافی است تحقیقی در مورد مادرانی که الکل و مواد مخدر مصرف می کنند، انجام دهید تا به اثرات بسیار زیان‌بار آنها پی ببرید.
اگر هنوز شروع به مصرف مکمل‌های غذایی نکرده اید، بهتر است هر چه زودتر با مشورت پزشک خود اینکار را شروع کنید. ممکن است شما از رژیم غذایی خوبی بهره ببرید، اما همه مواد لازم به اندازه کافی به بدن شما نرسد. موادی مانند فولیک اسید که نوعی ویتامین B می باشد و به اصلاح عوارض لوله عصبی و کاهش احتمال تولد زودرس کمک می کند و یا آهن که نقش به‌سزایی در تولید گلبول‌های قرمز که وظیفه آن‌ها حمل اکسیژن است، دارد یا کلسیم که ماده اصلی تشکیل دهنده دندان‌ها و استخوان‌های فرزندتان می باشد.
اکنون چند ماه تا زمان لازم برای خریدن لباس‌های مناسب بارداری فاصله دارید، اما اگر جایی مشاهده نمودید که حراج شده است و لباس‌های بارداری با قیمت مناسبی به‌فروش می رسد، معطل نکنید و پیشاپیش خرید خود را انجام دهید.
اگر تا پیش از این دارای سلامت جسمانی نبوده اید یا مشکلی داشته اید، پیش از شروع به ورزش با پزشک خود مشورت کنید. ورزش کردن انرژی شما را بسیار افزایش می دهد و این برای خانم‌هایی که در سه ماهه اول بارداری خود هستند، خبر خوشحال کننده ای است زیرا به راحتی خسته می شوند و افزون بر آن ورزش، بدن شما را برای فعالیت‌های فیزیکی دوره بارداری آماده می کند.
مطمئن نیستید که این خبر را به نزدیکان‌تان بگویید یا خیر؟ بهترین زمان در آخر دوره سه ماهه اول بارداری می باشد تا از ماندگاری بچه مطمئن شوید. پزشکان اعتقاد دارند که وقتی ضربان قلب را تشخیص دادند، می‌توانید این خبر خوشحال کننده را به نزدیکان‌تان بگویید.
آیا پیش از این بچه، فرزند دیگری دارید؟ وجود برادر یا خواهر بزرگ‌تر می تواند تاثیراتی روی فرزند دوم داشته باشد. کودکانی که دیرتر متولد می شوند، احتمال اینکه هنرمند، مخترع یا انقلابی شوند بیشتر است. فرزند دوم معمولاً حادثه‌جو‌‌تر و کم‌تر سنتی می شود. او از کودکی به دنبال پیدا کردن روش‌هایی است تا با برادر یا خواهر بزرگ‌تر خود برابری و رقابت کند.
در صورت داشتن دو قلو سعی کنید از دیگران نیز کمک بگیرید. به‌صورت چرخشی نگهداری از بچه‌ها را به نزدیکان‌تان بسپارید تا آن‌ها نیز از این‌کار خسته نشوند.
    </string>

    <string name="_6">

        در جلوی مغز دو قسمت شاخه مانند تو خالی رشد می‌کنند و دو کاسه چشم را تشکیل می‌دهند. داخل هر حفره، سلول‌های پوستی به عدسی و قرنیه تبدیل می‌شوند. قلب که هنوز از تخم یک شقایق بزرگ‌تر نیست، شروع به تپیدن می‌کند و گلبول‌های قرمز ابتدایی در بدن جنین به جریان می‌افتند. لوله عصبی که مغز را به نخاع متصل می‌کند، بسته شده و یک قسمت آن را مغز و طرف دیگر، نخاع را تشکیل می‌دهد.
علائم زود هنگام بارداری در بدن شما بروز می‌کنند، علائمی نظیر حساس شدن سینه‌ها، خستگی دائم و حالت تهوع و نیاز مکرر به توالت رفتن. گاهی ممکن است متوجه شوید که در زمان بارداری در هنگام سرفه کردن قدری ادرار از شما ترشح می‌شود، دلیل این موضوع، بزرگ و متورم شدن رحم است که به مثانه فشار می آورد. برای حل این مشکل پیشنهاد می‌گردد که زود به زود از توالت استفاده کنید و همچنین استفاده از نوار بهداشتی‌های نازک و سبک هم می تواند برای جلوگیری از آلودگی، راه مناسبی باشد. در این راستا شما می‌توانید ورزش‌های تقویت کننده عضلات واژن را انجام دهید که کمک بسیاری به شما خواهد کرد. به این نحو که عضلات واژن خود را 10 تا 12 مرتبه، منقبض و منبسط نمایید و اینکار را چندین بار در روز تکرار نمایید.
به‌صورت مستمر با پزشک زنان و زایمان خود ملاقات داشته باشید تا یاد بگیرید که از خود و بچه خود چگونه مراقبت بیشتری نمایید. تحقیقات نشان داده است مادرانی که تحت نظر دائم پزشک زنان بوده‌اند، فرزندانی سالم تر به دنیا آورده اند. همچنین در مورد مصرف غذای سوشی از پزشک خود راهنمایی بخواهید.
علاوه بر ترک عادت‌های بد و غلطی نظیر سیگار، الکل و مواد مخدر، لازم است با عفونت‌ها و میکروب‌ها نیز مقابله کنید. برای نمونه دائماً دستان خود را با آب و صابون بشویید و از افراد بیمار و مریض دوری کنید و اجازه دهید تا همسرتان زباله ها و مواد آلوده را جمع آوری و جا به جا کند. مواد غذایی مانند گوشت، مرغ، ماهی، تخم مرغ و ... را کامل و تا بیشترین حد بپزید تا به هیچ وجه خام نباشند. از مصرف مواد لبنی و آب میوه‌هایی که پاستوریزه نیستند، خودداری کنید. بهتر است قبل از هرچیز بایدها و نبایدهای دوران بارداری را بدانید.
اگر پزشک شما با ورزش کردن موافقت کرده است، سعی کنید کامل از این موقعیت استفاده کنید. تحرکات ورزشی باعث متعادل شدن تغییرات زمان بارداری می شود. علاوه بر آن ورزش از خستگی و فرسودگی زیاد جلوگیری می کند و شما را به خوردن مواد مغذی مورد نیاز بدنتان ترغیب می کند. همچنین به احساسات لحظه ای و متغیر شما، ثبات بیشتری می بخشد. تمام این اتفاقات به این علت روی می‌دهد که در اثر فعالیت بدنی نوعی پروتئین از غده هیپوفیز ترشح می شود که اندورفین (Endorphins) نام دارد و عملکرد آن باعث می شود که شما از آن بهترین بهره را ببرید. ورزش های مفید و مضر دوران بارداری را بشناسید.
با اینکه تمایل زیادی دارید که فرزندتان را از در راه بودن یک خواهر یا برادر دیگر مطلع کنید، اما کارشناسان عقیده دارند که تا زمانیکه علائم بارداری شما کاملاً واضح نشده و شکم‌تان به اندازه کافی بزرگ نشده است، دست نگه دارید. خصوصاً اگر فرزند شما زیر 3 سال سن داشته باشد، بهتر است تا آخر اولین دوره سه ماهه دست نگه دارید

    </string>

    <string name="_7">

        تا انتهای این هفته جنین حدود دو برابر می شود و از 4 تا 5 میلی‌متر به 11 تا 13 میلی‌متر قد می‌کشد. او اکنون به اندازه یک تمشک است و سر جنین به طور غیر‌عادی از بقیه بدن او بزرگتر است و لکه‌های تیره رنگ نقاطی هستند که بعدها به چشم و گوش او تبدیل می‌شوند.

قسمت جلویی سر که مربوط به خود مغز است به دو نیم تقسیم شده است. در این قسمت در حدود 100 سلول عصبی در دقیقه تولید می‌شود.
این هفته به احتمال زیاد به پزشک زنان و زایمان خود مراجعه خواهید کرد. او در مورد سابقه پزشکی شما اطلاعاتی می‌خواهد. اطلاعاتی نظیر سابقه بارداری‌های قبلی، امراض و عارضه های ژنتیکی که ممکن است در خانواده شما سابقه داشته باشد. علاوه بر این، پزشک تاریخ تولد فرزندتان را به شما خواهد گفت و جدول افزایش وزن شما در طول بارداری را به شما خواهد داد. به احتمال زیاد برای انجام تست های آزمایشگاهی از شما نمونه ادرار خواهد خواست تا اطلاعاتی در مورد گروه خونی، عارضه‌هایی که از طریق آمیزش منتقل می شوند، سرخچه و کم خونی شما داشته باشد. این زمان بهترین موقعی است که هر نوع سوالی که دارید از او بپرسید.
انواع سالادها و سبزیجات را جزء اصلی برنامه غذایی خود کنید. تغذیه مناسب باعث برطرف شدن عارضه‌هایی همچون نفخ و یبوست خواهد شد که در دوران بارداری شایع هستند. برگ‌های سبز گیاهان و سبزیجات خوردنی باعث ایجاد تعادل در بدن شما می شوند؛ به علاوه می توانید از زردآلو، کشمش و غذاهای سبوس‌دار نیز استفاده کنید.
باز هم فست فود برای شام ؟؟؟ شما و کودک‌تان به یک برنامه غذایی کامل احتیاج دارید تا تمام احتیاجات غذایی بدن شما تکمیل گردد. غذاهای لذیذ و خوشمزه ای که هم ویار و گرسنگی را برطرف کند و هم سلامت شما و فرزندتان را در طول 40 هفته بارداری تضمین نماید. پس از همین امروز غذاهایی را که از نظر ارزش غذایی و سلامتی کامل به‌ درد نخور هستند، ترک کنید و سعی کنید غذاهایی کامل سلامت و سودمند مصرف کنید.

تغذیه باردار در دوران حاملگی بسیار مهم است، پس تغذیه این دوران را جدی بگیرید.
غذاهای مفید پیشنهادی :

    ماست میوه ای
    فریتاتای پنیر
    پیتزای حبوبات
    ماهی سالمون
    اسپریزرهای میوه ای
    سوپ غلیظ سبزی و حبوبات و ماکارونی
    کرامبل سیب
    چیپس سیب‌زمینی شیرین
    تن‌ ماهی تازه
    آبگوشت ذرت
    </string>

    <string name="_8">

        اگر می توانستید در این مقطع کودک‌تان را ببینید، پلک‌ها، نوک بینی و لب بالایی او را تشخیص می‌دادید. او در حال حاضر حدود 2.5 سانتی  متر طول دارد. در عین حال مغز، نخاع، قلب، کلیه ها، کبد و شکم او نیز شکل گرفته اند. شاهرگ و رگ‌های مربوط به ریه نیز کامل قابل تشخیص می باشند. قلب او با ضربانی حدود 2 برابر ضربان قلب شما در حال تپیدن است. در حال حاضر انگشتان دست و پا در هم پیچیده و پوست کامل شفاف می باشد.
از طریق دیواره جفت، جنین برای رشد قادر به جذب اکسیژن، پروتئین، قند و چربی می باشد. اندازه رحم بزرگتر شده و از اندازه یک مشت به اندازه یک گریپ فروت رسیده است. امکان دارد گاهی دردهایی در ناحیه تحتانی شکم و پهلوها احساس کنید. این دردها طبیعی است و هیچگونه خطری برای شما و جنین ندارد.
حیوانات خانگی به علت داشتن انگل‌هایی که مخصوص این حیوانات می باشد، ممکن است برای کودک خردسال و جنین اختلالات جدی و جبران ناپذیری به همراه داشته باشند. گربه‌ها دارای انگل‌هایی می باشند که می توانند باعث نوعی بیماری به نام Toxoplasmosisشوند، نوعی عفونت که در بزرگسالان جدی نیست، اما برای کودک و جنین بی نهایت خطرناک است، به خصوص اگر خانم باردار در دوره سه ماهه اول باشد و این عفونت به جنین برسد. در عین حال از خوردن گوشت کامل پخته نشده جداً خودداری کنید، زیرا می توانند با خود عفونت‌هایی به همراه داشته باشند. پیش از خوردن گوشت، آن را با دمای حداقل 160 درجه سانتی‌گراد بپزید. پس از دست زدن به گوشت خام، باید دستان‌تان را با آب و صابون به دقت بشویید.
برای مقابله با حالت تهوع چند راهکار ساده وجود دارد که می توانند مفید واقع شوند از جمله اینکه صبحها قبل از بلند شدن از تخت یک چیز شیرین بخورید. همچنین سعی کنید در طی روز وعده‌های غذایی خود را کوچکتر اما تعداد آن را بیشتر نمایید و از خوردن وعده‌های سنگین و زیاد پرهیز نمایید. خوشبختانه حالت تهوع تا سه ماهه دوم از بین خواهد رفت.
        اگر از آن دسته از افرادی هستید که دائم در باشگاه هستید و مشغول ورزش کردن، حالا نوبت آن رسیده که کمی از حجم فعالیت‌های ورزشی خود بکاهید و آرام‌تر باشید. ضربان قلب شما در حال حاضر بالاتر از حد نرمال می باشد، در نتیجه ورزش‌های سنگین که به بالا رفتن شدید ضربان قلب منجر می شوند، توصیه نمی شود. علاوه بر آن هورمون حاملگی (HCG) به گرم شدن بیش از حد بدن می انجامد، پس استراحت‌های خود را بیشتر کرده و آب بیشتری نیز در طول روز بنوشید. خلاصه کلام اینکه به هیچ وجه تا جایی که نفس کم بیاورید ورزش نکنید.
سعی کنید وقت بیشتری با کودک اول‌تان بگذرانید. می توانید همراه او یک منطقه شگفت انگیز جدید را در همسایگی منزل کشف بکنید. پس از تولد نوزادتان وقت کمتری برای سپری کردن با کودک اول‌تان خواهید داشت، پس از هم اکنون مشغول ذخیره کردن خوشحالی با او شوید.
به‌طور میانگین مادرانی که دو قلو باردار هستند، در دوره اول سه ماهه خود حدود 2 تا 3 کیلو به وزن‌شان اضافه شده و پس از آن هر هفته در حدود 700 گرم به وزن‌شان اضافه می شود.
    </string>

    <string name="_9">

        در این زمان رسماً می توان نطفه را جنین نامید. در این موقع او اندازه یک توت فرنگی است و کمتر از 10 گرم وزن دارد. دستان او از مچ خم می شوند و می تواند آن‌ها را روی قلب خود بگذارد. پلک‌هایش روی چشمان او را بسته و گوش‌های او در دو طرف سرش در حال شکل گیری است. دستگاه تناسلی او نیز در حال شکل گیری است اما با این وجود هنوز پزشک قادر به تعیین جنسیت او از طریق سونوگرافی نیست. این امر در دوره سه ماهه دوم محقق می شود.
در این زمان حالت تهوع و خستگی شما کمتر می شود. به علت افزایش جریان خون و وجود هورمون‌های استروژن و پروژسترون، سینه‌ها و دستگاه تناسلی حساستر می‌شوند.
پنیرها منبع بسیار خوبی از کلسیم می باشند. اما از خوردن هر نوع پنیری پرهیز نمایید. بعضی از انواع پنیرها دارای باکتری خاصی می باشند که می توانند در خانم‌های باردار باعث ایجاد عفونتی به‌نام  لیستریوسیس listeriosis)) شوند.این عفونت‌ها می توانند از طریق هات داگ و غذاهای آماده نیز منتقل شوند، پس بهتر است که از آن‌ها دوری نمایید یا اینکه پیش از مصرف به خوبی آن‌ها را گرم نمایید.
        رنگ کردن بخشی از دیوار منزل در طول دوره بارداری، اگر برای کوتاه مدت و محدود باشد برای جنین ضرری ندارد اما برای بلند مدت استشمام بوی رنگ توصیه نمی شود.
        می توانید از شکم خود که در حال بزرگ شدن است هر ماهه عکس بگیرید تا بعداً این عکسها را نشان فرزندتان دهید. قطعاً برای او بسیار جالب و هیجان انگیز خواهد بود.
به زودی باید با لباس‌های سایز معمولی خود خداحافظی نمایید. سعی کنید لباس‌های مناسب بارداری را کم کم خریداری نمایید.
یک ساعت قبل از رفتن به باشگاه یا شروع به فعالیت ورزشی، برای جلوگیری از گرسنگی از غذاهایی که کربوهیدرت‌های فراوان دارند مانند نان، کورن فلکس، حبوبات و ... استفاده نمایید. از نوشیدن آب پیش، در حین و پس از ورزش غافل نشوید. از نوشیدن اسموتی استوایی غافل نشوید.
اگر دو قلو باردار هستید و بخواهید از هر چیزی دو عدد بخرید طولی نمی کشد که خانه شما تبدیل به یک مغازه لوازم کودک می شود. پس سعی کنید فقط از لوازمی دو عدد بخرید که واقعاً وجود دو تا از آنها لازم باشد مانند صندلی ماشین، صندلی آشپزخانه و ...
    </string>

    <string name="_10">

        در این زمان ریشه‌های دندان در حال فرم گرفتن هستند. استخوان‌ها رشد می کنند و موها در حال جوانه زدن هستند. پلک‌های او بسته و تا هفته 27 در همین حالت می ماند ولی او می تواند صدای شما را بشنود زیرا قسمت گوش داخلی تکمیل و فعال است. نورون‌ها در یک سمت بند نخاع ظاهر می شوند. تقسیمات اولیه مغز نمایان می شود. جنین می تواند دستان خود را از آرنج خم کرده و انگشتان به‌طور کامل قابل مشاهده هستند. در این زمان دستگاه تناسلی در حال رشد بوده اما هنوز پزشک حتی با سونوگرام نیز قادر به تعیین جنسیت او نیست.
در این موقع از بارداری احتمال اینکه در زمان‌های مختلف، حالات روحی متفاوت و گاه ضد و نقیضی داشته باشید بسیار است. دمی شادمان و خوشحال و لحظه‌ای دیگر غمگین و افسرده و یا عصبانی هستید. دلیل این حالات، هورمون‌های بارداری هستند که بر روی بدن شما تاثیر می گذارند. کم کم با گذشت زمان و سپری شدن دوره سه ماهه اول و رسیدن به سه ماهه دوم این هورمون‌ها به تعادل می رسند و شما کمتر به این حالات ضد و نقیض دچار می شوید.
چه کارهایی انجام دهید و از چه کارهایی پرهیز نمایید

برای دو نفر تغذیه کنید اما نه به این معنی که دو برابر غذا بخورید. به رژیم غذایی خود 300 کالری اضافه کنید. به نظر شاید زیاد بیاید ولی در واقع معادل 2/5 لیوان شیر کم چرب می باشد. سعی کنید با خوردن غذاهای مناسب مانند ماست و میوه، کلسیم لازم، ویتامین ها و املاح معدنی مناسب را جذب نمایید. در نظر داشته باشید که یک تکه کیک هرچند وقت یکبار هیچ ضرری ندارد.
از پزشک خود بپرسید که آیا لازم است تست (CVS (chorionic villus sampling بدهید یا خیر. این تست برای بررسی‌های ژنتیکی بین هفته‌های 10 تا 12 گرفته می شود و برای خانم‌هایی است که عموماً سابقه مشکلات ژنتیکی در خانواده دارند و یا سن آن‌ها بالاتر از 35 سال است.
        یوگا ورزش بسیار مناسبی برای زنان باردار است. یوگا بین قسمت‌های بالایی بدن و قسمت‌های پایینی بدن توازن ایجاد می کند و به شخص اجازه می دهد که وزن اضافه را راحت‌تر حمل کند. همچنین یوگا عضلات مربوط به کمر و عضلاتی را که در زایمان کارکرد دارند تقویت می کند.
از همسرتان کمک بخواهید و با او تقسیم کار کنید و از او بخواهید در رابطه با بارداری به شما کمک کند. این تقسیم کارها و همکاری‌ها در آینده به شما کمک خواهد کرد.
می خواهید ورزش کنید؟ بهتر است کاری را انجام دهید که با یک تیر چند هدف را بزنید. همراه با کودک دیگرتان به پارک بروید و قدم بزنید یا در حیاط منزل به دنبال یکدیگر بدوید. کودک شما از این هیجانات و فعالیت‌ها که کم کم کاهش خواهد یافت، نهایت لذت را خواهد برد و شما نیز فعالیت ورزشی خود را به بهترین روش انجام داده‌اید.
پژوهش‌ها نشان داده‌اند که احتمال بروز برخی مشکلات در هنگام وضع حمل برای خانم‌های بالای 35 سال، معادل احتمال بروز برخی مشکلات برای خانم‌های جوان‌تری است که دو قلو به‌ دنیا می آورند.
    </string>

    <string name="_11">

        کوچولوی شما هم اکنون به اندازه شصت دست است. او حالا می تواند ببلعد و لگد بزند. ناخن‌های او نیز شروع به رشد می کنند. سر او به اندازه ای بزرگ است که تقریباً بیشتر اندام او را در بر می گیرد. در عین حال می توان ستون مهره‌های او را نیز به وضوح مشاهده کرد. در این هفته پزشک می تواند ضربان قلب او را تشخیص دهد و همین شنیدن ضربان قلب به معنی رشد صحیح کودک است.
رحم شما در این زمان تمام محیط لگن شما را در بر گرفته است. بند ناف نیز به صورت چرخشی، از یک رگ اصلی و دو رگ فرعی تشکیل شده است. بند ناف وظیفه تغذیه کودک را بر عهده دارد و عملکرد آن با پرده دور جنین کامل هماهنگ است تا جنین محافظت شود.
سعی کنید تا می توانید به پهلو بخوابید. اینکار باعث افزایش گردش جریان خون می شود. بالش‌ها و کوسن‌های مخصوصی وجود دارند که می توان با استفاده از آن‌ها بسیار راحتتر خوابید و آنقدر راحت هستند که حتی بعد از زایمان هم ممکن است بدون آن‌ها خواب به چشم‌تان نیاید.
        در صورتی‌که سرما خورده اید یا به آنفولانزا دچار شده اید قبل از مصرف دارو ابتدا با پزشک خود مشورت کنید. استامینوفن و آنتی اسیدهای دیگر عموماً مشکلی ندارند ولی شربت‌های سینه و سرفه و آرام بخش‌های سرما خوردگی ممکن است حاوی موادی باشند که برای رشد کودک در این مقطع مناسب نیست. در زمان بارداری هرگز از بروفن (Ibuprofen) استفاده نکنید.
چند وسیله بسیار مهم لازم دارید که باید خریداری نمایید از جمله می توان به تخت کودک، کالسکه و صندلی ماشین اشاره کرد که لوازم گران قیمتی به شمار می آیند. پس حالا که وقت بیشتری دارید، خوب تحقیق کنید و بهترین مدل‌ها را  با بهترین قیمت خریداری نمایید. در عین حال زمان زیادی برای آماده کردن اتاق کودک خود در اختیار دارید پس مشغول شوید.
        انجام دادن ورزش‌های مخصوص ماهیچه‌های لگن می تواند به قوی شدن عضلات این ناحیه منجر شود و قوی بودن این عضلات در آینده به شما بسیار کمک خواهد کرد. از همین ابتدا بهتر است از اضافه وزن مجاز در دوران بارداری مطلع باشید تا با تغذیه صحیح و فعالیت درست وزن خود را متناسب نگه دارید.
از مدت زمان مناسبی که پیش از آمدن کودک خود دارید به نحو احسن استفاده کنید، سعی کنید در مورد مسایل بعد از زایمان و اتفاقات و مسوولیت‌ها و وظایف مختلف با همسرتان صحبت کرده و تقسیم کار انجام دهید تا در آینده دچار مشکل نشوید.
        رای دادن خبر در راه بودن یک برادر یا خواهر جدید به فرزند کوچکتان عجله نکنید. سعی کنید بهترین راه را برای اطلاع دادن به او بیابید. زمانی اینکار را انجام دهید که احساس کنید فرزند شما قابلیت درک این موضوع را خواهد داشت.
اگر دوقلو باردار هستید وزن بیشتری نسبت به یک خانم باردار معمولی اضافه خواهید کرد. با وجود اینکه وزن شما بالا می رود، همواره سعیتان بر این باشد که فرزندانتان، قوی و سالم رشد کنند. مصرف غذاهای مقوی و کم چرب و سالادهای تازه بسیار اهمیت دارند.
    </string>

    <string name="_12">
در این زمان به انتهای دوره سه ماهه اول بارداری نزدیک می شوید. هم اکنون کودک شما حدود 14 گرم وزن و 6/3 سانتی‌متر طول دارد. او می تواند دهان خود را باز و بسته کند و انگشتان دست و پای خود را تکان دهد که اکنون ناخن نیز روی آن‌ها دیده می شود. مغز با بالاترین سرعت ممکن در حال تکمیل شدن و رشد می باشد. در این زمان، سلول‌های عصبی به صورت تصاعدی در حال رشد بوده و شروع به فعال شدن می کنند.
در این زمان رحم شما از انتهای سطح لگن به جلوی شکم‌تان منتقل می شود و فشار از روی مثانه کم می شود. یک خط تیره عمودی روی شکم شما نمایان می شود که جای نگرانی ندارد و پس از وضع حمل این خط نیز بر طرف می شود.
از اسیدی شدن معده جلوگیری نمایید و سعی کنید از خوردن غذاهای چرب، اسیدی و ادویه ای تند پرهیز نمایید. وعده‌ها را کوچک‌تر و به هم نزدیک‌تر کنید و بلافاصله پس از غذا دراز نکشید. در عین حال از آنتی اسیدها و کربنات کلسیم نیز استفاده نمایید.
        هورمون‌هایی که در دوران بارداری ممکن است باعث لطافت پوست در یک مادر شوند،، ممکن است در مادر دیگر باعث ایجاد جوش شوند. در صورت بروز این مشکل قبل از پوشانیدن جوش‌ها با پودرهای آرایشی، با پزشک خود مشورت کنید. برای مراقبت از پوست در بارداری از همین حالا اقدام کنید.
اکنون که شکم شما بزرگ‌تر می شود، سعی کنید لباس‌هایی را بخرید که با پوشیدن آنها راحت‌تر هستید.
اگر در ورزش از وزنه استفاده می کنید، وزن آن‌ها را کاهش دهید. هرگز اجازه ندهید که ضربان قلب شما خیلی زیاد بالا برود و از 140 فراتر رود. اینکار باعث می شود که بدن گرم شده و جریان خون رحم کم‌تر شود. اکنون در اکثر باشگاه‌های ورزشی، وسایل مجهز به دستگاه‌های کنترل ضربان قلب می باشند.
در صورت وجود مشکلاتی در کودکی میان شما و خواهر یا برادرتان، امکان بروز آن در دوران بارداری بیشتر می شود. با وجود اینکه این مشکلات لذت بخش نیستند، فشار و عصبانیت ناشی از آنها طبیعی و اجتناب‌ناپذیر است. سعی کنید همواره مثبت اندیش و بزرگمنش باشید و خطوط ارتباطی بین خود و برادر یا خواهرتان را باز نگه دارید. این را بدانید که تغییر خلق در دوران بارداری طبیعی است،
        متخصصین تغذیه پیشنهاد می کنند که علاوه بر 300 کالری اضافی که به وعده های تغذیه ای روزانه خود اضافه کرده اید، 300 کالری دیگر به آن بیفزایید. در نظر داشته باشید که فیبرهایی مانند حبوبات و میوه‌ها برای کاهش یبوست و کلسیم برای تقویت استخوانهای کودک و آهن که در گوشت قرمز و برگ تیره رنگ سبزیجات وجود دارد، برای کاهش احتمال بروز اختلالات قلبی – عروقی مفید هستند.

    </string>

    <string name="_13">

        با شروع دوره سه ماهه دوم، رشد کودک بسیار سریع‌تر می شود. هم اکنون او حدود 21 گرم وزن دارد و حدود 6.5 الی7.5 سانتی‌متر طول دارد. در این دوره اعضای بدن او که پیشتر شکل گرفته اند، شروع به پرورش یافتن و تقویت شدن می‌کنند. اعضای شکمی او که قبلاً در بند ناف بودند، اکنون به درون شکم او منتقل شده‌اند. زبان و تارهای صوتی او به تکمیل شدن می‌پردازند. چشمان او نیز به هم نزدیک‌تر می شوند و گوش‌ها در محل خود ثابت می‌شوند. سر او همچنان نیمی از طول بدنش را تشکیل می‌دهد. در زمان تولد نسبت سر به بدن حدود 1 به 4 می‌شود.
اگر در این هفته با پزشک خود ملاقات کنید، احتمالاً او قادر به احساس رحم شما در بالای نیمه پایینی شکم شما خواهد بود. هم‌زمان رحم شما به رشد خود ادامه داده و کلیه فضای لگن را پر خواهد کرد و از همه طرف بزرگ می شد و به‌زودی شما ظاهر یک خانم باردار را به خود می‌گیرید. برای در امان ماندن پوست تان از ترک های شکم در بارداری می‌توانید از همین حالا اقدام کنید.
می‌توانید از هم اکنون در جلسات آموزشی ویژه زمان وضع حمل شرکت کنید. این کلاس‌ها بسیار پرطرفدار هستند. همچنین از پزشک خود راهنمایی‌های لازم را کسب کنید.
تحقیقات نشان داده است که مصرف کافئین به مقدار کم یا متوسط در طی دوران بارداری ضرری ندارد، ولی مصرف زیاد آن باعث می‌شود که بدن، آب بیشتری دفع کند و کلسیم از بدن دفع شود و کودک برای داشتن دندان‌ها و استخوان‌های قوی و سالم به کلسیم احتیاج وافری دارد. به این نکته توجه کنید که قهوه تنها منبع کافئین نیست، بلکه کافئین در نوشابه، چای و شکلات‌ها نیز وجود دارد. پس به مقدار مصرف این‌گونه مواد توجه داشته باشید. می‌توانید از قهوه‌های بدون کافئین نیز استفاده کنید.
        اگر آدم گرمایی هستید و زود گرمتان می شود از لباس‌هایی استفاده کنید که از پارچه های طبیعی مانند نخ و کتان درست شده اند.
برای انجام فعالیت‌های ورزشی هر حرکتی را که احتیاج به بازدم شدید دارد، مانند بلند کردن وزنه ها، فراموش کنید. زیرا این‌کار باعث افزایش زیاد فشار خون می‌شود که خطرناک است.
هنگامی که با کودک دیگر خود بیرون از خانه هستید، هنگام دیدن نوزادان دیگر او را تشویق کنید تا احساس خود را در مورد برادر یا خواهر بزرگ‌تر بودن بیان کند و برای او از مزیت‌ها و لذت‌های آن تعریف کنید.
بدن خانم‌های باردار برای تقویت جفت جنین، احتیاج مبرمی به ذخایر آهن خود دارد. اگر شما دو قلو باردار هستید، پس بدن برای تقویت دو جفت به منابع آهن نیاز دارد. از غذاهایی که دارای منابع غنی آهن هستند، مانند عدس، نخود و برگهای سبز سبزیجات بیشتر استفاده کنید و همچنین از پزشک خود در رابطه با مصرف مکمل‌ها سوال کنید.
    </string>

    <string name="_14">
        اگر دست خود را مشت کنید، می‌توانید تصور کنید که کودک شما به همان اندازه است. در هفته چهاردهم بارداری او حدود 30 گرم وزن و حدود 7 تا 10 سانتی‌متر طول دارد. او نیز مانند شما قادر به مشت کردن دستان خود و دارای اثر انگشت خاص خود است. لایه پوستی خارجی، باعث تفاوت‌های ژنتیکی خاص او می‌شود. در این مدت باید شیر کم چرب زیاد مصرف کنید تا ذخیره کلسیم مورد نیاز او برای رشد و پرورش استخوان‌هایش کافی باشد. گردن کودک شما در این زمان شروع به رشد و بلندتر شدن می‌کند تا دیگر سر او روی سینه‌اش تکیه نزند.

از فواید شیر و محصولات لبنی غافل نشوید.
حالت تهوع شما کم کم کاهش می‌یابد اما دردهای شکمی جای آن را خواهد گرفت. این دردها به دلیل بزرگ‌تر شدن رحم شما و به موازات آن بزرگ‌تر شدن اعضاء تحت تاثیر رحم است. انواع درد شکم در دوران بارداری را بشناسید.
در زمان بارداری اهمیت بیشتری به بهداشت دهان و دندان‌های خود بدهید. در این زمان لثه ها کمی متورم می‌شوند و امکان عفونت کردن دندان‌ها زیاد است. پس از هر وعده غذایی دندان‌ها و زبان خود را مسواک بزنید و روزی یک مرتبه از محلول دهان شویه استفاده کنید. در زمان بارداری با دندان پزشک خود برای معاینه دندان‌ها و لثه‌ها بیشتر ملاقات کنید. هرگونه عکس‌برداری از دندان‌ها را به بعد از وضع حمل موکول کنید.
        اگر از لنزهای طبی استفاده می‌کنید تعجب نکنید که دیگر اندازه نیستند، زیرا حالت چشمان شما در دوران بارداری تغییر می‌کنند و غدد اشک‌ساز شما به اندازه‌ای قبلاً اشک تولید می‌کردند اکنون نمی‌کنند. از چشم پزشک خود در مورد نسخه جدیدی برای چشم‌تان یا استفاده از همان عینک قبلی، سوال کنید.
دکمه شلوار خود را سخت‌تر می بندید؟ دلیل آن این است که پوست و عضلات شما در حال کش آمدن برای ایجاد فضای بیشتر برای کودک شما هستند. حال زمان آن فرا رسیده که لباس‌های گشادتری بپوشید.
اگر همسر شما قادر نیست هربار با شما نزد پزشک‌تان بیاید، از او بخواهید لیستی از سوال‌هایی که به ذهن شما می‌رسد را تهیه کند تا هر بار که نزد پزشک‌تان می‌روید لیست کاملی از سوالات را همراه خود داشته باشید.‌
بازی کردن کودک با عروسک می تواند روش مناسبی برای او باشد تا بیاموزد که چگونه با یک نوزاد رفتار کند. اگر بارداری دوم شماست و کودک دیگری در خانه دارید، پیشنهاد می‌شود که یک عروسک هم اندازه و شبیه نوزاد برای فرزند خود تهیه کنید
    </string>

    <string name="_15">
        بچه شما در حدود 50 گرم وزن دارد و حدود 11 سانتی‌متر طول دارد. در این زمان موهای کوچکی بر روی بدن او خواهد رویید که قبل از تولد می‌ریزند. رنگ موی بدن او هرچه که باشد تغییر خواهد کرد. هم‌زمان ابروهای او نیز شروع به پر شدن می‌کنند. بچه شما در این زمان سکسکه نیز می‌کند اما به‌دلیل وجود مایعات در گلوی او، صدایی نخواهد داشت در این زمان امعاء و احشای او به تکمیل شدن مشغول هستند.
در این دوران، بارداری واقعاً نفس شما را می‌گیرد و این حالت تا انتهای بارداری ادامه دارد و علت آن بزرگ شدن رحم و در نتیجه فشار آوردن به دیافراگم است. در صورت بروز مشکلات تنفسی، کبود شدن ناخن‌های دست یا در صورت احساس ناراحتی قلبی، سریع با پزشک خود تماس بگیرید.همچنین علائم خطرناک در بارداری را بشناسید و در صورت بروز به پزشک مراجعه کنید.
حال که چهارده هفته را پشت سر گذاشته‌اید، زمانی را برای تزریق واکسن آنفولانزا پیش بینی نمایید. این واکسن از بروز بیماری‌هایی نظیر سینه پهلو جلوگیری خواهد کرد. عوارض این واکسن در حد درد کمی در ناحیه تزریق واکسن یا نهایتاً دو تا سه روزی احساس تب و خستگی خواهد بود. مطلب کاملی را در خصوص واکسن آنفولانزا در بارداری بخوانید.
با پزشک خود در مورد فوائد و مضرات انجام تست خون برای اطلاع از مشکلات کودک‌تان مشورت کنید. این تست اطلاعات بسیار مناسب و مفیدی را در اختیار شما قرار خواهد داد. با این وجود گاهی دیده شده که جواب‌ها اشتباه نیز می‌باشند. از بین هر 1000 خانم به 50 نفرشان گفته می‌شود که کودک‌شان دارای مشکل است ولی تنها دو مورد دارای مشکلات جدی خواهند بود.
        هنوز برای پیوستن به کلاس‌های یوگای مخصوص بارداری دیر نشده است. این حرکات با استفاده از تمرینات تنفسی صورت می‌گیرد. از فوائد دیگر این کلاس‌ها، آشنایی با مادران باردار دیگر است که می توانید با آن‌ها معاشرت کنید و از تجربیات آنان نیز استفاده کنید.
با فرزند بزرگتر خود وقت بیشتری صرف کرده و او را کم کم آماده کنید. با او از رمز و رازهایش صحبت کنید و در مورد اتفاقات جالب و با مزه برایش تعریف کنید. همچنین برایش توضیح دهید که چرا کودک گریه می کند یا می‌خندد.
بیشتر والدینی که صاحب دو قلو هستند عقیده دارند که استفاده از یک تخت علاوه بر صرفه جویی در جا برای خود دو قلو ها هم بهتر است اما متخصصان نظر دیگری دارند و اینکار را توصیه نمی‌کنند. ممکن است هر کدام از آن‌ها شروع به غلت زدن بکند و برای دیگری خطراتی را بوجود آورد.
    </string>

    <string name="_16">
        اکنون در هفته آخر ماه چهارم هستید. کودک شما در حدود 70 گرم وزن دارد. او در این زمان قادر به لگد زدن است و پاهایش کاملاً از دستهای او بلندتر است و آنها را مانند شنا کردن در دریا حرکت می‌دهد. در این زمان شما قادر خواهید بود تا بعضی از حرکات او را احساس کنید. بعضی از مادران می گویند که حسی شبیه به حس بال زدن پروانه را احساس می‌کنند و برخی از مادران نیز تا هفته 24 چیزی را احساس نمی‌کنند.
افزایش خون شما و مایع در برگیرنده کودک، بزرگ شدن سینه‌ها و تورم رحم و جفت جنین، می‌تواند باعث افزایش وزن شما شود. با این وجود شاید هنوز زمان بروز آن نرسیده باشد. تا چند هفته دیگر تمام دنیا خواهند فهمید که شما باردار هستید. از اضافه وزن مجاز در دوران بارداری آگاه شوید.
با گرفتن دوش آب گرم صبحگاهی، نشاط بیشتری را برای خود به ارمغان آورید. دوش 20 دقیقه ای روزانه می تواند باعث آزاد شدن ذهن مادرانی شود که مشغله فکری زیادی دارند. اگر احساس کردید که سرتان سرد می شود کاملاً طبیعی است و علت آن افزایش جریان خون در نقاط دیگر بدن شماست.
آیا سر درد دارید؟ از خوردن آسپیرین و بروفن جداً خودداری کنید زیرا که باعث اختلال در رشد و پرورش کودک می شود. بهترین مسکن استامینوفن است. مطلب سر درد دوران بارداری در اینباره کمک بیشتری به شما می‌کند.
        در زمان بارداری، راحتی حرف اول را می زند پس به دنبال لباس‌های راحت مناسب حال‌تان بگردید.
صاف بایستید! زیرا بزرگ شدن رحم و سینه‌ها و جلو افتادن مرکر ثقل بدن، باعث فشار آمدن به قوس کمر شما می شود. نگه داشتن حالت مناسب بدن بسیار مهم است، خصوصاً زمانی‌که در حال ورزش هستید. در حین ورزش این طور تصور کنید که سر خود را به سمت سقف می‌کشید. در این حالت به صورت ناخود آگاه، گردن صاف شده، شانه ها بالا رفته و شکم و باسن به داخل کشیده می‌شوند.
در این زمان احتمال اینکه فرزند اول شما از روی کنجکاوی سوالاتی از قبیل اینکه چگونه برادر یا خواهر او در شکم شما جای گرفته است را می‌پرسد، پس بهتر است که با مطالعه قبلی برای اینگونه سوالات او آماده باشید.
کسانی که دو قلو باردار هستند، همزمان وزن دو بچه را تحمل می‌کنند که باعث خستگی و کوفتگی بیش از حد پاها می‌شود، پس به پاهای خود بیشتر رسیدگی کنید. آن‌ها را درون تشت آب گرم گذاشته و با روغن‌های خوشبو ماساژ دهید.
    </string>

    <string name="_17">
        کودک شما هم اکنون در حدود 19 سانتی‌متر طول و 140 گرم وزن دارد. با این وجود وزن او دائماً در حال تغییر است، زیرا چربی نقاط مختلف بدن او را در بر می‌گیرد تا او را گرم نگه دارد. زمانی‌که او متولد می‌شود، حدود ⅔ وزن او را چربی تشکیل داده است. در حال حاضر او مژه‌دار شده، اما هنوز چندین ماه تا زمانی‌که بتواند پلک بزند فاصله دارد.
رحم شما هم اکنون در حدود 5 سانتیمتر پایین‌تر از ناف شما قرار دارد و همزمان با پر کردن فضای لگن، به امعاء و احشائ شما نیز فشار آورده و آنها را به کناره‌ها هدایت می‌کند. قسمت زیرین شکم شما همراه با بزرگ شدن کودک، بزرگ می‌شود و جفت جنین به شدت فعال است تا کودک شما را تغذیه کند. شبکه پیچیده خونی، از طرفی به تغذیه و از طرف دیگر به دفع مواد زائد کمک می‌کند.
وعده های غذایی خود را از نظر حجمی کم‌تر و از نظر دفعه بیشتر کنید. متخصصان پیشنهاد می‌کنند که به جای خوردن سه وعده سنگین، شش وعده سبک بخورید تا از نظر گوارشی با مشکل مواجه نشوید.خانم‌های باردار به علت تاثیر هورمون‌های بارداری روی عملکرد دستگاه گوارش، اکثراً با  مشکلات گوارشی دست و پنجه نرم می‌کنند که اینکار باعث می‌شود مشکلات بسیار کم‌تر شود. همچنین حالت تهوع ناشی از گرسنگی و خالی بودن طولانی مدت معده نیز با این‌کار بر طرف می‌شود
        برخی بانوان هنگام اولین بارداری خود دچار سر دردهای میگرنی می‌شوند که پزشکان علت آن را بالا و پایین رفتن مقدار استروژن در بدن می‌دانند. متاسفانه نمی توانید با مصرف دارو از این مشکل فرار کنید در عوض با پرهیز از شکلات، کافئین و ... می‌توانید آن را کاهش دهید.
        از انجام حرکات ورزشی که لازم است به پشت بر روی زمین دراز بکشید خودداری کنید. پس از ماه چهارم یا پنجم، این قبیل حرکات می‌تواند باعث مسدود شدن یک رگ اصلی شود که خون را به کودک می‌رساند.
شادی و خوشحالی خود را پس از هر معاینه با اطرافیان و دوستان از طریق حضوری یا E-Mail قسمت کنید. آن‌ها از اینکه به‌طور منظم در جریان سلامتی شما باشند، خشنود خواهند شد.
اگر در خانواده یا دوستان شما کسی به تازگی صاحب فرزند شده است با کودک اول خود به دیدن آن‌ها بروید و سعی کنید مزیت‌های داشتن یک برادر یا خواهر کوچک را برای فرزند خود برجسته کنید و او را مشتاق به داشتن خواهر یا برادر نمایید.
    </string>

    <string name="_18">
        کودک شما در حدود 20 سانتی‌متر طول و بیش از 150 گرم وزن دارد. اینکه علاوه بر این‌که به صدای قلب و تنفس و جریان خون شما آشنایی کامل دارد، در مورد صداهای خارج و محیط بیرون نیز کامل هوشیار است. این صداها از طریق استخوان‌های در حال فرم گرفتن گوش او، به مغز در حال تکمیل او می‌رسد. همزمان قدرت بینایی او نیز تقویت می‌شود. رتیناها یا بافتهای بینایی که پشت کره چشم قرار دارند و به نور حساس هستند، حساس‌تر می‌شوند و اگر شما جلوی آفتاب بنشینید، او گرمای قرمز رنگی را احساس خواهد کرد. کارهای دیگری که هم اکنون می‌تواند انجام دهد عبارتند از: خمیازه کشیدن، بلعیدن، مکیدن، سکسکه کردن و تغییر حالت صورت.
در حال حاضر رحم شما تقریباً به اندازه یک میوه طالبی بزرگ شده است و دقیقاً در زیر ناف شما قرار دارد. همزمان با رشد رحم، نقطه تعادل شما تغییر می‌کند و احساس کم تعادلی خواهید کرد. هم‌زمان هورمونی بنام Relaxin مفاصل را سست و شل می‌کند که باعث می‌شود حالت معمول ایستادن تحت تاثیر قرار گرفته و شما درد را در ناحیه پایین کمر خود احساس کنید.
اگر احساس تیر کشیدن از ناحیه بالای رحم تا استخوان شرمگاهی را دارید نگران نباشید. عضلات در حال تغییر برای کش آمدن و باز کردن فضا برای رحم هستند. این دردها با خوابیدن به پهلو و گذاشتن کوسنی برای نگه داشتن شکم رفع می‌شوند
        هنگامی که می‌خواهید غذای دریایی مصرف کنید، برای جلوگیری از امراض، آن‌ها را با دقت فراوان و به خوبی طبخ کنید و از خوردن ماهی‌های خام، مانند سوشی و صدف‌های دریایی پرهیز کنید. خوردن کوسه ماهی، اره ماهی و شاه ماهی خال خالی در دوران حاملگی ممنوع است. این ماهی‌ها می‌توانند باعث کاهش روند رشد مغز شوند. برای مصرف ماهی تُن با پزشک خود مشورت کنید.
        اگر ورزش را شروع نکرده‌ اید هنوز دیر نشده است. ورزش به شما انرژی داده، استرس را کاهش می‌دهد و عضلات شکمی شما را تقویت می‌کند. البته پیش از آغاز ورزش با پزشک خود مشورت کنید.
هرگز اجازه ندهید مشکلات و دغدغه‌های مالی، بین شما و همسرتان اختلاف ایجاد کند. صاحب فرزند شدن می‌تواند باعث فشارهای مالی زیادی شود ولی با کمی فکر و محاسبه می‌توانید برای آینده برنامه ریزی کرده و بر این مشکلات فائق آیید.
اگر خودتان خواهر بزرگ‌تر هستید، از تجربیات کودکی خود برای فرزند بزرگ‌ترتان تعریف کنید و او را برای داشتن خواهر یا برادری کوچک‌تر آماده کنید
    </string>

    <string name="_19">
        در حال حاضر ژیمناست کوچک شما در حدود 210 گرم وزن و 15 تا 19 سانتی‌متر طول دارد. دست‌ها و پاهای او اکنون متناسب‌ تر از قبل هستند. ارتباط رشته‌های عصبی بین عضلات و مغز هم اکنون برقرار هستند و به او این امکان را می‌دهد که حرکت آن‌ها را کنترل کند. در این زمان او لگد می‌زند، غلت می‌خورد و هر وقت که بخواهد خود را کش می‌دهد. لثه های او در بردارنده غده‌های دندان ساز هستند و غضروف‌ها در تمام بدن او به استخوان تبدیل می شوند. Myelin - یک ماده محافظ – دورتادور نخاع را در بر می‌گیرد.
در این زمان شما در حدود 3.5 تا 6.5 کیلوگرم وزن اضافه کرده‌اید که 170 گرم آن مربوط به جفت جنین، 310 گرم مربوط به مایع محافظ جنین و 340 گرم مربوط به بزرگ شدن سینه‌هاست. به علت جاذبه و کاهش فشار خون بدن، هنگام بلند شدن‌های ناگهانی ممکن است احساس سرگیجه نمایید. همچنین هنگام دراز کشیدن نیز چون رحم به آئورت و رگ‌های اصلی دیگر فشار می‌آورد، احتمال بروز سرگیجه وجود دارد.
چه کارهایی انجام دهید و از چه کارهایی پرهیز نمایید

هرگز داخل وان آب خیلی گرم نخوابید. ممکن است آب آن برای شما خیلی گرم به‌نظر نرسد، اما می تواند باعث صدمه خوردن به جنین شود. اگر برای 10 دقیقه برای کاهش درد در آب خیلی ولرم دراز بکشید ایرادی نخواهد داشت.

غذا بخورید. حداکثر مجاز اضافه وزن در هنگام بارداری 15 کیلو است و رژیم گرفتن در این دوران باعث صدمه رسیدن به کودک می‌شود. احتمال دارد که یکسری مواد غذایی از قلم بیفتد پس سعی کنید همه گونه مواد غذایی لازم مانند سبزیجات، میوه‌جات، حبوبات، پروتئین، لبنیات کم چرب و ... مصرف کنید.


        برای کاهش دادن هزینه‌ها می‌توان بعضی از لوزام مورد نیاز را به‌صورت دست دوم خرید یا از دوست و فامیل قرض گرفت، اما در مورد برخی لوازم مانند صندلی ماشین کودک، هیچگاه چنین اشتباهی را نکنید زیرا روز به روز با جدیدتر شدن تکنولوژی، صندلیهای کودک جدیدتر و مطمئن‌تری به بازار عرضه می‌شوند که معایب مدل‌های قبلی را ندارند و در جهت حفظ هر چه بیشتر سلامت کودک و سهولت کار با آن طراحی شده‌اند.
    گر کمرتان برای‌تان مشکل ساز شده، تمرین زیر را انجام دهید :

روی یک صندلی یا روی زمین بنشینید و پاهای خود را دراز کنید و به آرامی سر خود را به طرف زانوها برده و با دو دست خود به طرف انگشتان پاها متمایل شوید تا جایی که فشاری به شما نیاورد و برای‌تان راحت باشد و دوباره به آرامی به حالت اولیه بازگردید. در آینده مجبور خواهید شد این کشش را نه برای ورزش کردن، که برای جمع کردن ماکارونی‌های پرتاب شده انجام دهید.
حال‌ که هنوز می توانید به راحتی حرکت کنید و پر انرژی هستید، زمان مناسبی برای ترتیب دادن یکسری برنامه های مفرح و شاد برای خود و همسرتان است، چون در آینده‌ای نه چندان دور به راحتی قادر به انجام این‌کارها نخواهید بود.
هنگام سونوگرافی درخواست گرفتن عکسی را نمایید که چهره یا یک عضو قابل تشخیص را نمایش دهد تا آن را نشان فرزند بزرگ‌تر خود دهید تا او عکس برادر یا خواهر خود را ببیند و برای آمدن او مشتاق‌تر شود.
کسانی که دوقلو باردار هستند احتمال بروز مشکلی به‌نام پره اکلامپسی که نوعی اختلال فشار خون است در آن‌ها بیشتر خواهد بود. هنوز راه حل موثری برای رفع این مشکل وجود ندارد اما متخصصین عقیده دارند که هر چه بدن سالم‌تر و متعادل‌تر باشد احتمال بروز این مشکل کمتر خواهد شد. پس از خود خوب مراقبت کنید و به خودتان برسید و در صورت بروز هرگونه علائم نا آشنا سریع موضوع را با پزشک خود در میان بگذارید.
    </string>

    <string name="_20">

        در این زمان کودک شما حدود 300- 285 گرم وزن دارد و قد آن به حدود 20 تا 26 سانتی‌متر می‌رسد. روی پوست او یک غشای محافظ قرار دارد که پوستش را از مایعی که در آن قرار دارد محافظت می‌کند. در این زمان او برای اولین نفس‌های خارج از رحم، تمرین می‌کند و قفسه سینه خود را منقبض و منبسط می‌کند. در این هفته، غدد تناسلی او نیز به رشد کامل رسیده‌اند.
تبریک می‌گویم، شما در نیمه راه قرار دارید. در این زمان از حاملگی، رحم شما هفته‌ای یک سانتی‌متر رشد می‌کند و کم‌کم به نزدیکی ناف شما می‌رسد. اگر در این هفته وقت ملاقات با پزشک خود را دارید، پزشک برای شنیدن ضربان قلب کودک دیگر نیازی به داپلر ندارد. صدای قلب او آنقدر واضح است که با یک گوشی ساده هم قابل شنیدن است.
در این دوره از حاملگی خود، هر زمانی که احساس کردید نیاز دارید به سالن زیبایی و آرایشگاه رفته و با یک مانیکور یا آرایش موهای خود کمی به خود برسید تا روحیه‌تان عوض شود. بارداری ممکن است باعث رشد بیش از حد موها و ناخن‌ها شود و شما را از رسیدگی بیش از حد به آن‌ها عاصی کند.
        آیا به لاکتوز حساسیت دارید؟ اگر اینطور است می‌توانید از جایگزین‌هایی مانند برنج غنی شده با کلسیم و ویتامین D یا شیر سویا استفاده کنید. پنیر نیز منبع غنی از کلسیم است که کودک شما برای پرورش دندان‌ها و استخوان‌های قوی به آن احتیاج دارد. در عین حال پنیر میزان لاکتوز کمتری نسبت به شیر دارد که در گوارش شما اختلالی وارد نمی‌کند. ماست نیز از لبنیات کم لاکتوز و پر کلسیم است که برای این دوره از حاملگی، خوردن آن بسیار مفید خواهد بود.
        زمانی که می‌خواهید لباس بارداری برای این دور از حاملگی خود بخرید دقت کنید که اگر بلوزها و تاپ‌های گشاد و بلند می‌خرید، با شلوارهای تنگ و کشی یا ساق(leggings)ست کنید، به طوری که هماهنگی داشته باشند و اندام شما را بهتر نشان دهند یا اگر می‌خواهید بلوزهای تنگ بپوشید، باید آن را با یک شلوار راسته و صاف نسبتاً بلند بپوشید تا به اندام شما هماهنگی بدهد
        برای داشتن انرژی کافی برای کمی ورزش می‌توانید از میان وعده‌های سبک و پر انرژی استفاده کنید. یک میوه به همراه یک بیسکوییت که بهتر است سبوس دار باشد می‌تواند به بدن شما انرژی کافی برای یک ورزش سبک و مفید را بدهد. این وعده خوراکی را حدود یک ساعت قبل از زمانی که می‌خواهید ورزش کنید میل نمایید. اگر قبل از ورزش، کالری مورد نیاز را دریافت نکنید ممکن است احساس خستگی کرده و سرگیجه و ضعف ایجاد شود و این حالات باعث ورزش نکردن شما شده که این به ضرر بدن شما و کودک درون شکم‌تان است.
همسر خود یا یک دوست صمیمی و یا یکی از افراد خانواده درجه یک خود را برای رفتن به ملاقات پزشک همراه خود ببرید. در این صورت او نیز می‌تواند همراه شما به ضربان قلب کودک‌تان گوش کند و در احساس شما شریک شود. همین طور از وضعیت شما اطلاعاتی به دست می‌آورد و گفته‌ها و پیشنهادهای پزشک را به شما یادآوری خواهد نمود. همین طور می‌تواند شما را برای انجام آزمایش گلوکز خون که نزدیک است همراهی کند.
زمانی که حرکت و تکان کودک درون شکم خود را حس کردید، این احساس را با فرزند بزرگ‌تر خود شریک شوید. او از این حرکات بسیار هیجان زده شده و فکر واقعی بودن یک خواهر یا برادر تازه برای او تقویت می شود. به او اجازه دهید که هر زمانی که خواست با مالیدن و صحبت کردن با شکم شما با خواهر یا برادر تازه خود ارتباط برقرار کند.
زمانی که دوقلو باردار هستید، در این هفته از بارداری باید روزانه 450 تا 600 کالری اضافه‌تر غذا مصرف کنید. حتماً از غذاهای پر پروتئین و کلسیم برای رسیدن به این میزان کالری استفاده کنید. پیشنهاد ما برای خوردن این میزان کالری خوراکی‌های زیر است: ماست کم چرب، پنیر، میوه‌های مختلف، اسموتی میوه‌ها(ترکیب میوه های پوره شده با شیر) به شرطی که با شیر کم چربی تهیه شود.
    </string>

    <string name="_21">

        در این زمان کودک شما حدود 30- 27 سانتی‌متر قد و در حدود 340 گرم وزن دارد. در این هفته، سیستم گوارش کوچولوی شما منظم شده و او شروع به نوشیدن مایع احاطه کننده خود می‌کند که با وجود تعجب بسیار باعث افزایش وزن او می‌شود! عمل بلعیدن سیستم گوارش او را برای کار سنگینی که در پیش دارد آماده می‌کند. او هر چه را که می‌بلعد، مزه نیز می‌کند. سلول‌های عصبی مشغول فعالیت بیش از اندازه است و پرورش در بالاترین سرعت خود برای تقویت حس‌های پنجگانه در حال انجام است.
رحم شما در حال بالا آمدن است و جای آن حدود 1 سانتی‌متر بالاتر از ناف شما قرار می‌گیرد. احتمالاً احساس بهتری نسبت به دوره اول سه ماهه خواهید داشت. کمتر دچار حالت تهوع می‌شوید و کمتر احتیاج به توالت پیدا می‌کنید و انرژی که در این سه ماهه اصلاً نداشتید را کمی به دست می‌آورید.
در این هفته باید آزمایش خون (گلوکز) را انجام دهید. در این زمان با انجام کارهایی که از انجام شان لذت می‌برید مانند گوش دادن به موسیقی و یا کارهای دستی، ذهن خود را از فکر کردن به آزمایش منحرف کنید
        هنوز مضطرب و وسواسی هستید؟ این حالت را با پزشک خود در میان بگذارید تا شاید میزان ویتامین B6 شما را افزایش دهد. همین طور پزشک می‌تواند به شما توصیه کند با مصرف مواد غذایی طبیعی این حالت اضطراب خود را کاهش دهید.
        در هنگام ورزش کردن احتمالاً آب زیادی از بدن شما به صورت تعرق از دست خواهد رفت. برای جبران آن، حتماً از آب و نوشیدنی های انرژی‌زای ورزشی به مقدار کافی مصرف کنید تا آب از دست رفته بدن شما را جبران کند. رنگ ادرار شما بهترین تست برای میزان آب از دست رفته از بدن‌تان است، به این ترتیب که اگر رنگ آن روشن و شفاف باشد، نشان دهنده آن است که آب کافی در بدن موجود است. ولی اگر رنگ ادرار تیره و کدر باشد، نشان دهنده آن است که مایعات بدن تان کم شده و به آب و نوشیدنی های مفید نیاز دارید.
کودک بزرگ‌تر خود را کم کم و به آرامی از شرایط جدید و اتفاقی که قرار است بیفتد آگاه کنید. طوری او را آماده و آگاه کنید که برای آمدن خواهر یا برادر جدید خود آمادگی پیدا کند تا او را تحت پوشش خود قرار دهد و نسبت به آن احساس مسئولیت پیدا کند. حتی می‌توانید او را قبل از زایمان به آن بخش ببرید تا آگاهی کامل پیدا کند.
به جای این‌که بیشتر به دنبال لباس و کفش‌های مشابه و ولخرجی بی‌خودی باشید، سعی کنید پول خود را صرف خرید کالسکه دوتایی و صندلی ماشین دوتایی کنید تا هم خرید مفیدتری کرده باشید و هم برای آینده در فضا صرفه‌جویی شود.
    </string>

    <string name="_22">

        به آرامی و به طور منظم کودک شما در حال رشد کردن و بزرگ شدن است. در این هفته او حدود 450 گرم وزن داشته و 32- 30 سانتی‌متر قد کشیده است. هنوز برای خنده‌های زیبای کودکانه و دندان‌های کوچک زود است، اما شرایط و چهره او دارد برای عکسهای روز اول تولد آماده می‌شود. دندان‌های اصلی و شیری او روی بافت‌های زیرین لثه در حال رشد است. در این هفته کودک شما دارای چشم شده است، اما هنوز عنبیه چشم او دارای رنگینه نیست. اولین حس از حواس پنجگانه که در رحم مادر فعال می‌شود، حس لامسه است که در این هفته این حس کودک شما فعال می‌شود. او اولین برداشت‌ها از دنیای اطراف خود را با لمس کردن محیط خود داشته و آن‌ها را در ذهن خود ثبت می‌کند. در این هفته او دارای یک سری نورو‌ن‌های مغزی کامل است و می‌تواند حس خود را ثبت و بررسی کند.
آیا به نظر می‌آید که نمی‌توانید به اندازه کافی شیرینی مصرف کنید؟ خوردنی‌های شیرین و شکلات‌ها، جزء بیشترین خوراکی‌هایی هستند که خانم های باردار در زمان حاملگی هوس آن را می‌کنند و بدن آن‌ها می‌طلبد. در این میان مرکبات و آب میوه از درجه بالایی برخوردارند. تعداد زیادی از خانم‌های باردار در این هفته از بارداری قادر به خوردن شیر نیست این موضوع که غذاهای مورد علاقه شما و بوهایی که قبلاً از آنها لذت می‌بردید، حال شما را بد می‌کند و شما را دچار تهوع می‌کند اصلاً چیز عجیبی نبوده و کاملاً طبیعی است.
        در هنگام بی‌خوابی شبانه سعی کنید در جای خود خیلی تکان نخورید. اگر به هر دلیلی در شب هنگام، دچار بی‌خوابی شدید، به جای غلط زدن در رختخواب، از جای خود برخیزید و خود را مشغول یک کار کسل‌کننده و بدون هیجان کنید. مثلاً می‌توانید در یک اتاق کم نور خود را مشغول دیدن تلوزیون کنید تا کم کم خواب آلوده شوید.
در صورت بروز هر یک از علائم زیر، سریعاً به پزشک خود مراجعه کنید:

خونریزی، سردردهای شدید، تورم ناگهانی دست‌ها و صورت، دردهای شکمی دائمی، استفراغ مداوم، اسهال و یا طب بالایی که بیش از 24 ساعت ادامه پیدا کند.

هر کدام از این علائم می تواند نشانه بروز مشکل جدی باشد. در صورتی که مطمئن نیستید که چه اتفاقی در حال رخ دادن است، معاینه شدن توسط پزشک هیچ ضرری ندارد.
        گر هنوز فرصتی پیدا نکرده‌اید که به کودک دیگر خود خبر خوش را بدهید، با خریدن اسباب بازی و یا عروسک مورد علاقه او، این خبر را به او اعلام کنید.
اکنون زمان آن رسیده که ورزش‌های سنگین را ترک کنید و به ورزش‌های آرام تر روی بیاورید. ایروبیک داخل آب و شنا کردن باعث کاهش وزن و در نتیجه کاهش فشار روی پاهای شما که تحت فشار زیادی هستند، می‌شود.
        اکنون که خود را در حال مادر شدن حس می‌کنید، زمان مناسبی برای بیشتر کردن ارتباط با مادرتان است. اگر این هفته یا به زودی وقت ملاقات با پزشک خود را دارید، حتماً مادر خود را همراهتان ببرید و کم کم از راهنمایی‌ها و تجارب وی بهره‌مند شوید.
کودک بزرگ‌تر خود را کم‌کم آماده کنید. این کار را می‌توانید با نشان دادن کودکان دیگر در خارج از منزل و یا در کتاب‌ها و مجلات آغاز کنید. در موقعیت مناسب، زمان به دنیا آمدن او را به کودک خود بگوئید. مثلاً به این ترتیب که پس از نشان دادن یک نوزاد به کودک، به او بگویید که ما هم به زودی صاحب یکی از آن‌ها می‌شویم.
با متخصصین مشاوره کنید که بدانید چگونه با دوقلوها مواجه شوید. حتماً مطمئن شوید که مشاور مورد نظر آگاهی لازم را در مورد کودکان و نوزادان دوقلو داشته باشد. شیر خوردن دوقلو ها با نوزادان دیگر کمی تفاوت داشته و ترکیب دو روش شیر دهی و شیر خوردن با بطری برای آن‌ها امکان دارد.
    </string>

    <string name="_23">

        کودک شما هر روز و هر هفته در حال افزایش وزن است و در این هفته وزن او به 460 گرم می‌رسد. با این وجود پوست قرمز و چروکیده او با نوزاد استخوان داری که قرار است متولد شود هنوز فاصله دارد. قد او اکنون حدود 30 سانتی‌متر است و از فضای اطراف خود بیشترین استفاده را می‌برد. دست‌ها و پاهای خود را کش داده و آن‌ها را به بند ناف می‌کشد. در این هفته او قادر به شنیدن بوده و به صداهای خیلی بلند حساس است و از شنیدن آنها شوکه می‌شود. این شوک باعث بی‌حس شدن دست‌های او و تند تر تپیدن قلب کوچک او می‌شود. او بیشتر از موسیقی آرام و صدای نرم شما لذت خواهد برد.
رحم شما هم اکنون چند سانتی‌متر بالاتر از ناف قرار دارد و این باعث می‌شود که ظاهری گردتر پیدا کنید. اگر ناف شما پیش از بارداری رو به داخل و فرو رفته بود، اکنون به طرف بیرون فشرده و بیرون زده می‌شود. اشتهای شما به دلایل خوبی افزایش می‌یابد. بدن شما برای رشد اعضای بدن کودک‌تان و نگهداشتن سلامت و قدرت خودتان به مواد غذائی بیشتری به خصوص پروتئین و چربی ها نیاز دارد.
        از کارهایی که پیش از تولد نوزادتان باید انجام دهید، دست پاچه نشوید. چشم‌های خود را ببندید و کودک خود را تصور کنید که به آرامی در شکم شما جای گرفته است و با این فکر نفس‌های عمیقی بکشید. تصور کردن چیزهای آرامش بخش برای کاهش فشار در هنگام سختی های زندگی بسیار مفید است.
آیا تحریک شده اید که یک عکس Ultra sound سه بعدی بگیرید؟ اگر پزشک شما این کار را برای‌تان تجویز نکرده، عجولانه تصمیم نگیرید. معمولاً اولین عکس سه بعدی بین هفته 15 تا 20 انجام می‌شود. برای انجام دادن مرتبه دوم آن، با متخصص مشورت کنید زیرا امواج آن می تواند برای کودک شما مضر باشد
        در صورتی که با کمبود جا برای اتاق کودک خود مواجه هستید، به دنبال لوازمی بگردید که دو یا چند کاره باشند.
اغلب متخصصان بر این باورند که ورزش کردن علاوه بر کاهش ناراحتی‌ها و دردهای بارداری برای جلوگیری از بیماری‌های حاد مانند دیابت بارداری، بسیار مفید است. با این وجود، ورزش‌های بیش از حد سنگین ممکن است خیلی خوب نباشد. ورزش روزانه خود را به 30 دقیقه محدود کنید. البته برای خانم‌های ورزشکار این میزان متغیر است.
هر خانمی با رفتن به پزشک همراه همسر خود احساس متفاوتی دارد. مشاوران و متخصصان بر این باورند که حداقل سه مرتبه در طول بارداری پدر باید همراه مادر به مطب پزشک برود تا اطلاعات و درک بیشتری از آنچه خانم‌ها تحمل می‌کنند، داشته باشد.

    </string>

    <string name="_24">

        هم اکنون قد کودک شما به 30.48 سانتی‌متر رسیده و وزن آن 680 - 560 گرم است. او دیگر صورت زیبایی که به زودی خواهید دید را پیدا می‌کند. در این هفته، گوش‌ها و چشمان او در جای خود قرار می‌گیرند. او دیگر به حدی بزرگ شده که قادر به حرکت زیاد و ملق زدن در رحم نیست. ولی هنوز از روی کنجکاوی دستهای خود را به همه جا می‌کشد. علاوه بر آن با کمک گوش‌های خود با صداهای اطراف بیش از پیش در ارتباط است. اگر صدای بلندی او را ناراحت کند، می‌تواند تا ساعت‌ها نا آرام باشد.
در این هفته رحم شما حدود 5 سانتیمتر بالای نافتان قرار دارد و لکه های قرمز رنگی روی شکم‌تان پدیدار خواهد شد. این لکه ها ممکن است روی پهلو‌ها و سینه ها نیز ایجاد شود. با توجه به اینکه هیچ راهی برای جلوگیری از به وجود آمدن این لکه ها وجود ندارد، باید امیدوار باشید که مدتی پس از وضع حمل، این لکه ها کم‌ کم کمرنگ شده و از بین بروند و اگر از بین نرفتند، آنها را به عنوان خاطره ای از 9 ماه بارداری خود، حمل کنید.
        در فصول گرم و به خصوص تابستان که آفتاب به شدت و گرمی می‌تابد، حتماً از عینک آفتابی استفاده کنید. این عادت برای هر زمانی در زندگی شما مفید خواهد بود، حتی زمانی که باردار نیستید، اما در زمان حاملگی چشم‌های شما به نور حساس تر بوده و استفاده از عینک دودی واجب است.
در این دوران عوض کردن پزشک معالج کار دشواری است اما اگر سعی در تصحیح رفتار وی کرده و موفق نشده اید، پزشک خود را عوض کنید. ادامه راه با چنین پزشک یا مشاوری برای شما و کودکتان مثبت نخواهد بود زیرا در زمان وضع حمل شما و کودک، به کسی در کنار خود نیاز دارید که کامل و صد در صد به او اعتماد و اطمینان داشته باشید.
در صورتی که تمایل دارید اتاق کودکتان با لوازم طبیعی و Organic آراسته شود، تصمیم بسیار خوبی خواهد بود. شما باید به دنبال مغازه ها و فروشگاه‌هایی باشید که لوازم و لباس‌های طبیعی می فروشند.
        گرم کردن بدن قبل از شروع ورزش و سرد کردن بدن در هنگام پایان آن را هرگز فراموش نکنید. حتی اگر به کلاس خود دیر می رسید، حتماً ابتدا کمی بدنتان را گرم کنید. این آرام وارد و خارج شدن به ورزش، علاوه بر کاهش احتمال بروز صدمات به بدن، باعث می‌شود که ضربان قلب و تنفس نیز به آرامی تند و به آرامی کند شود. برای این کار چند حرکت سریع و راحت هست، مانند چرخاندن دستها به حالت دایره‌ای بزرگ و یا درجا راه رفتن.
هم شما و هم همسرتان باید همان مقدار که برای یکدیگر وقت می‌گذارید، برای خودتان به شخصه نیز زمانی را در طول روز قرار دهید تا به کارهایی که علاقه دارید بپردازید. زیرا زمانی که فرزند شما متولد شود، وقت کمتری برای انجام کارهای مورد علاقه خود خواهید داشت. توجه داشته باشید که فضا و زمان کافی برای انجام کارهای شخصی را به شریک زندگی‌تان نیز بدهید. مثلاً هنگامی که همسرتان مشغول تماشای مسابقه ورزشی است شما به باغبانی و گل‌کاری باغچه بپردازید یا هنگامی که او نیست با دوست خود وقت بگذرانید.
نه ماه بارداری مسلماً برای شما زمان زیادی است، حال تصور کنید که این زمان طولانی برای کودک بزرگتر شما چقدر طولانی و چه انتظار بلند مدتی خواهد بود. در نتیجه در هنگام صحبت در مورد کودک جدید، آگاهانه رفتار کنید تا کودک بزرگتر ناراحت نشود. می‌توانید برای خوشحال کردن او، در برخی تصمیمات مانند رنگ اتاق خواب یا روتختی کودک جدید، با او مشورت کنید.
دوقلوها ارتباط غیر قابل انکاری دارند ولی توجه داشته باشید که آن‌ها افرادی با شخصیت‌های مجزا از هم هستند و هر کدام نیاز به توجه جداگانه دارند. پس هنگام خواندن کتاب برایشان، به طور مجزا و در زمان‌های مختلف به هر کدام رسیدگی کنید. روزی فرا خواهد رسید که قدر زحمات جز به جزئی که کشیده‌اید را خواهند دانست.

    </string>

    <string name="_25">
در این هفته، کودک شما در حدود 675 تا 680 گرم وزن و حدود 33.02 سانتی‌متر طول دارد. صدای تپش قلب او آنقدر بلند است که اگر کسی سرش را روی شکم شما بگذارد، آن را خواهد شنید. ریه های او برای اولین نفس ها آماده می‌شوند، هر چند جنسیت او از خیلی وقت پیش تثبیت شده اما در این هفته، تفاوت های جنسی او در حال تکمیل شدن است. او دیگر قادر به مشت کردن دست‌هایش است و حتی می‌تواند به راحتی دست‌های خود را به طرف پاهایش دراز کند. در این زمان او کار با دست چپ یا راست را انتخاب می‌کند و از این زمان مشخص می‌شود که در آینده چپ دست خواهد بود یا خیر.
در حال حاضر شما یک مادر توپ فوتبالی هستید، زیرا شکم شما به اندازه یک توپ فوتبال شده است. در طول روز شما مشغول بررسی و فراهم کردن ملزومات لازم برای زمان تولد فرزند خود هستید، کارهای شما در طول روز شامل گردش در بیمارستان، سفارش و خرید لوازم مورد نیاز نوزاد و مراجعه به پزشک و همین طور سرگرمی‌های کوچک و سبک است. اما در هنگام شب هم شما یک سرگرمی خواهید داشت، زیرا شما در این زمان از بارداری خود، هنگام خواب و استراحت، خواب‌های شفاف و دقیقی می‌بینید.
در این دوره بارداری سعی کنید که همیشه یک بطری آب همراه خود و در دسترس داشته باشید. سیراب بودن باعث کاهش تورم در دست‌ها و صورت می‌شود. این ورم‌ها به خصوص در مناطق گرم و مرطوب جغرافیایی بسیار شایع است. اما اگر دستها و صورت شما به صورت بیش از حد و غیر طبیعی متورم شد، حتماً به پزشک خود مراجعه کنید. اما توجه به این نکته داشته باشید که شما تمام احتمالات منفی را نفی می‌کنید.
اگر می‌خواهید قبل از وضع حمل از مرخصی دوران بارداری استفاده کرده و آب و هوایی هم عوض کنید، دقت کنید که برنامه سفر را تا قبل از هفته سی و ششم به پایان برسانید. زیرا خطوط هواپیمائی برای خانم‌های باردار بالای سی و شش هفته منع پرواز دارند. (در صورت احتمال وضع حمل زودرس). اگر شرکت‌های هواپیمائی هم این کار را نمی‌کردند، پزشک شما حتماً سوار شدن به هواپیما را برای شما قدغن می‌کرد، زیرا نشستن طولانی مدت در هواپیما باعث بروز لخته های خونی خطرناک می‌شود. به همین منظور دقت کنید که پس از کمی نشستن، برخیزید و کمی عضلات خود را کشش دهید. این کار را به طور مداوم در برنامه خود داشته باشید. آب زیاد میل کنید تا دائماً سیراب باشید.
        لباس‌های ورزشی که در هنگام ورزش کردن به تن می‌کنید به اندازه خود ورزش اهمیت دارد. مهمترین خصوصیتی که این لباس باید داشته باشد این است که راحت باشد. جنس این لباس نیز بسیار مهم است. از لباسهایی که پارچه آنها نایلون 100% و یا پلی‌استر است، جداً خودداری کنید. این جنس‌ها باعث گرم شدن بیش از حد بدن می‌شوند. لباس‌های ورزشی که جنس آنها نخ و Lycra است بسیار مناسب هستند. همین طور لباس‌های ورزشی هستند که خیسی تعرق را سریع برطرف کرده و بدن را خنک می‌کنند. این جنس‌ها نیز برای زمان ورزش بسیار مناسب هستند.
با پیشرفت بارداری، راه رفتن و دویدن خود را سبکتر کنید. تعادل شما در این زمان در حال بهم ریختن است. به همین جهت جستن و پریدن را کم کرده و یا به کلی فراموش کنید. اگر مجبور به پریدن از روی چیزی شدید، احتیاط لازم را داشته باشید و با حواس جمع این کار را انجام دهید. در این زمان ورزش‌هایی که احتیاج به تغییر جهت ناگهانی و یا جستن دارد، می‌تواند باعث بروز خطر شود.
        برای اینکه فرزند بزرگتر خود را کمی آگاه تر کنید، عکس‌های نوزادیش را به او نشان دهید و خاطره های او را برایش مرور کنید تا آمادگی لازم را برای مواجه شدن با یک نوزاد پیدا کند. می‌توانید به او بگویید که در آن زمان خیلی گریه می‌کرد، زیرا نمی‌توانست حرف بزند و  شما خیلی به او توجه می‌کردید. به او گوشزد کنید که نوزاد به نگهداری و توجه زیادی احتیاج دارد، ولی پس از اینکه کمی بزرگتر شد، مانند خود او یا خواهر و برادر دیگرش خواهد شد.
هنگامی که شما در تخت خود به استراحت می‌پردازید، دقت کنید که تنها نیستید. بسیاری از مادران در نیمه دوم بارداری خود، نیمه دوم روزهای خود را محدودتر می‌یابند. با پزشک خود در مورد کارهایی که می‌توانید و نمی‌توانید انجام دهید مشورت نمایید. در این دوران برخی خانم‌های باردار، با چند ساعت استراحت دادن به پاهای خود آرامش می‌یابند ولی برخی دیگر به استراحت بیشتری نیاز دارند.
    </string>

    <string name="_26">
        مدت طولانی است که چشم‌های کودک شما بسته بوده ولی اکنون تقریباً به مرحله تکامل رسیده و آماده باز شدن است و جالب که جنین با هر نژادی در این دوره دارای چشمان آبی خواهد بود. عنبیه چشم‌ها تا چند ماه پس از تولد، رنگ تثبیت شده ای نخواهد داشت. مغز کودک شما با سرعت زیادی در حال تکمیل شدن است و خود او نیز رشد سریعی دارد. در این هفته قد او حدود 35.5 سانتیمتر بوده و در حدود 850 - 800 وزن دارد. او اکنون بسیار لاغر و شکننده است ولی تا زمانی که شما او را خواهید دید، مطمئناً تپل و پرورده خواهد شد.
با وجود اینکه بیش از یک سوم از بارداری شما باقی مانده و کمتر از دو هفته از سه ماهه دوم بارداری شما می‌گذرد، شما آن را بیشتر احساس می‌کنید. کمرتان درد می‌کند، عضلات پاهایتان می‌گیرد و ناحیه لگنی شما به علت حمل بار زیاد، احساس فشار می‌کند. ولی اتفاق خوبی نیز در بدن شما می‌افتد، موهای شما در اثر وجود استروژن و پروژسترون بالا در بدن، به زیباترین و خوش حالت ترین حالت خود می‌رسد. برخی خانم‌ها موهایشان صاف و بدون حالت می‌شود که پس از شش ماه به حالت اولیه باز می‌گردد.
جنین شما برای جذب آهن به ذخیره آهن بدن شما متکی است. در نتیجه از غذاهای پر آهن مانند اسفناج و عدس بیشتر استفاده کنید. خصوصاً اگر گیاه خوار هستید، حتماً پزشک شما پیشنهاد می‌کند که مکمل‌های غذائی پرآهن مصرف کنید. مواد غذایی حاوی آهن را بشناسید. ظروف مکمل‌ها و ویتامین‌ها را در جاهایی قرار دهید که دائماً جلوی چشمتان باشد تا برای استفاده از آن‌ها یادآوری شود.
آیا دقت کرده‌اید که برخی مادران دیگر که در دوره مشابه شما هستند، از شما بزرگتر یا کوچکتر هستند؟ این تفاوت‌ها کاملاً طبیعی است، ولی می‌تواند منحرف کننده نیز باشد. حالت حمل، بیشتر مربوط به خود مادر است نه جنین. تعادل عضلانی مادر، نقش مهمی در این موضوع خواهد داشت به این ترتیب که اگر مادر دارای عضلات تنگ و محکم باشد، شکم، کمتر به بیرون رانده می‌شود. اگر پزشک متخصص شما می‌گوید که همه چیز مناسب است، پس همه چیز خوب بوده و احتیاجی به نگرانی نیست.
        گر قصد دارید که یک اتاق از اتاق‌های خانه خود را در اختیار فرزند جدیدتان بگذارید، سعی کنید تا چند هفته پیش از وضع حمل، اتاق او را تکمیل کنید. زیرا رنگ و چسب‌های کاغذ دیواری تازه، بوی موادی را می‌دهند که بسیار مضر و صدمه زننده است. برای از بین رفتن این بوها، حدود هشت هفته را اختصاص دهید که در این مدت پنجره ها کاملاً باز باشند.
قسمت خارجی ران‌های شما تمام وزن رحم و جنین را حمل می‌کنند. پس به این فکر باشید که به آن‌ها نیز استراحت دهید. حرکات کششی مناسب برای آرام کردن آن‌ها انجام دهید. برای یادگیری این حرکات، به پزشک خود یا متخصصین امر مراجعه کنید. دقت کنید که حرکات را به صورت یکسان برای هر دو طرف بدن انجام دهید.
در صورتی که فشارهای بارداری به شما و همسرتان وارد شد، می‌توانید زمانی را برای دیدن فیلم کمدی اختصاص دهید. حتی می‌توانید با صورت خود شکلک های با مزه و خنده دار برای یکدیگر در آورید تا برای سرگرم کردن کودک خود تمرین کرده باشید و در عین حال با همسرتان بخندید و روحیه تان عوض شود.
در اسم و نامگذاری رازهای زیادی نهفته است. اگر نوزاد و کودک جدید یک نام داشته باشد، می‌تواند برای فرزند بزرگتر واقعی تر باشد. پس سعی کنید زودتر نام او را انتخاب کرده و در حضور فرزند بزرگتر خود، نام او را استفاده کنید. این کار به برقراری ارتباط بهتر و زودتر بین آن‌ها می‌انجامد.
اگر جایی به حراجی برخورد کردید، حتماً لوازمی مانند پوشک، دستمال نمدار و کرم‌های مخصوص را تهیه کنید زیرا در آینده نه چندان دور، به مقدار بسیار زیادی از آن‌ها برای تمیز و با طراوت نگه داشتن کودکان خود نیاز خواهید داشت. خرید کردن در این زمان بارداری، هم از نظر زمانی و هم از نظر مادی به صرفه است. می‌توانید پوشک‌هایی در اندازه های مختلف بخرید تا چشم به راه بزرگتر شدن فرزندتان نیز باشید.
    </string>

    <string name="_27">
        در هفته 27 بارداری حدود 13 هفته تا زمان وضع حمل فاصله دارید و کودک شما حدوداً 36.7 سانتی‌متر قد کشیده و وزن او حدود 900 گرم شده است. در این زمان، کودک شما به ذخیره چربی برای گرم نگه داشتن بدن خود در زمان تولد می‌پردازد. ریه های او در حال پرورش هستند. سیستم دفاعی او نیز در حال تقویت و آماده شدن برای زندگی خارج از رحم است. در این دوره او شروع به مکیدن انگشت شصت خود می‌کند که که این کار برای او بد نیست، بلکه به تقویت عضلات گونه ها و فک او کمک می‌کند.
در هفته 27 بارداری ، در بازه های زمانی حدوداً دو دقیقه ای ممکن است احساس کشیدگی و یا گرفتگی در رحم خود داشته باشید، این دردها ناراحت کننده هستند ولی نباید غیر قابل تحمل باشند. اغلب خانم‌ها این درد را با درد زمان وضع حمل اشتباه می‌گیرند. خاصیت این دردها این است که رحم را برای زمان وضع حمل آماده کرده و همین طور به شما نشان می‌دهد که باید در آن زمان منتظر چه باشید. اما توجه داشته باشید که این درد در زمان تولد نوزاد، بسیار شدیدتر است.
        در هفته 27 بارداری ، ممکن است که حالات روحی و روانی، شما را از این سو به آن بکشد. در این شرایط سعی کنید حالات خود را ثبت کنید. نوشتن می تواند در کنترل این حالات به شما کمک کند. این حالات مربوط به تغییرات در هورمون‌های شماست که در یک لحظه شما بسیار شاد و در لحظه دیگر بسیار عصبی و ناراحت می‌شوید. در حال حاضر بدن شما به صورتی در حال تغییر است که هیچ کاری از دست شما ساخته نیست، در نتیجه زندگی شما نیز به همین شدت تغییر می‌کند. این‌ها، حالاتی هستند که می‌تواند هر مادری را از این رو به آن رو کند.
        سیاری از متخصصان می‌گویند که پس از سه ماهه اول بارداری، استفاده از رنگ مو کاملاً نا به جا است، زیرا مواد شیمیائی آن می توانند از طریق پوست وارد خون شده و آن را مسموم کنند، هر چند که مدت قرار داشتن آن روی پوست کوتاه باشد. اگر می‌خواهید این کار را انجام دهید، قبل از آن حتماً با پزشک متخصص خود مشورت کنید.
        آیا می‌خواهید پشت میز کار خود، راحتتر باشید؟ یک چهار پایه کوچک و یا زیر پایی مناسب برای خود خریداری کرده و زیر میز بگذارید تا در زمانی که پشت میز هستید، پاهایتان را روی آن قرار دهید. این کار باعث کاهش فشار از روی قسمت پائینی کمر و لگن می‌شود.
ورزش‌های دائمی در طی بارداری شما را سرحال نگه می‌دارد، اما ممکن است برای عده ای از خانم‌های باردار که مشکلات یا عارضه های دوران بارداری دارند، مشکل ساز شود. در صورت داشتن فشار خون بالا، قبل از انجام هر ورزشی حتماً با پزشک خود مشورت کنید. خانم‌هایی که به هر دلیلی انتظار وضع حمل زود هنگام را دارند نیز باید در ورزش کردن دقت کنند، زیرا ممکن است برای آن‌ها مشکل ساز شود. ورزش، برای خانم‌هایی که در هفته 27 بارداری دچار خونریزی‌های رحمی هستند نیز ممکن است مناسب نباشد.
مسولیت پدر و مادر بودن برای هر کسی با هر شرایطی می‌تواند فشار باشد. هر گاه دچار اضطراب شدید، سریعاً با شریک زندگیتان مشورت کنید و افکار خود را با او در میان بگذارید. این اضطراب ها با کمی هم فکری و مشورت آرام می‌شود.
اگر کودک بزرگتر شما و نوزاد جدید باید در یک اتاق باشند، حتماً با فرزند بزرگتر خود در مورد تغییر دادن اتاقش صحبت و مشورت کنید. حتماً حداقل نیمی از فضای اتاقش را برای خود او در نظر بگیرید و به او اطمینان دهید که احتیاجی نیست که تمام لوازم خود را به خواهر یا برادر جدیدش شریک شود.
خانم‌هایی که انتظار دوقلوها را دارند، احتمال وضع حمل زودتر از موعد را داشته باشند. این احتمال از هفته آینده آغاز می شود. می‌توانید با کمک گرفتن از پزشک خود، روش هایی را برای مقابله با این اتفاق بررسی کنید تا این احتمال کاهش یابد. در صورت پیشروی درست که پزشک آن را تائید کند، جای نگرانی نیست و شما سر موعد و یا شاید کمی زودتر وضع حمل می‌کنید.
    </string>

    <string name="_28">
        در آخر دوره سه ماهه دوم بارداری، قد کودک شما 37.6 سانتی‌متر و وزن او در حدود 1005 گرم است. وزن او در طی یک ماه گذشته به دو برابر رسیده است. بافت مغزی او که قبلاً صاف بوده، اکنون دارای فرورفتگی‌های مغز مانند شده است. با وجودی که او بسیار بزرگتر شده، ولی هنوز فضای کافی برای چرخ زدن را دارد. در نتیجه حالتی که در حال حاضر او به خود گرفته، طی سه ماه آینده تغییر خواهد کرد.
در این زمان احتمالاً وزن شما در حدود 7 تا 10 کیلو اضافه شده است. رحم شما اکنون 7/5 تا 8 سانتی‌متر بالاتر از نافتان قرار گرفته است و به همین خاطر، به مجاری بین کلیه ها و مثانه فشار وارد شده و باعث می‌شود که قدرت دفع ادرار شما کاهش یابد. علاوه بر آن، هورمون‌هایی مانند Progestrone باعث می‌شود که باکتری‌هایی مانند ،E.coli به سختی از بدن شما دفع شوند که این اتفاق احتمال ابتلا به عفونت‌های مجاری ادراری را بیشتر می‌کند. این عفونت‌ها باید سریعاً رسیدگی شود زیرا ممکن است به مشکلات کلیوی و حتی منجر به وضع حمل زود هنگام شود، در صورت احساس درد و یا سوزش در زمان دفع ادرار، سریعاً به پزشک متخصص خود مراجعه کنید.
        نسبت به دردهای مفصلی آگاه باشید. اگر کارتان طوری است که زمان‌های طولانی پشت میز و کامپیوتر هستید، حتماً به انگشتان و مچ دست‌های خود استراحت کافی را بدهید. جنین شما در این زمان مایعات زیادی مصرف می‌کند که این موجب تورم و درد و ناراحتی در شما می‌شود. هنگام نشستن پشت میز، از صحیح بودن حالت بدن خود مطمئن شوید. دست‌ها حتماً باید به صورت موازی با میز قرار گیرد و نه خیلی جلو و نه خیلی عقب برود.
        در این دوره از بارداری حتماً با پزشک معالج خود در مورد وضع حمل زودرس صحبت کنید و اطلاعات کافی را در مورد آن بگیرید. با اینکه هیچ نگرانی در مورد وضع حمل زودرس وجود ندارد، اما بهتر است اطلاعات کافی در مورد آن داشته باشید، زیرا ممکن است اتفاقی بیفتد و ندانستن اطلاعات کافی، باعث بروز مشکلاتی شود. حتی اگر وضع حمل شما در موعد مقرر صورت گیرد، آمادگی و آگاهی از محتملات به شما آرامش خواهد داد
    </string>

    <string name="_29">
        اکنون با گذشت هر یک روز، کودک شما کمتر شبیه جنین و بیشتر شبیه نوزاد خواهد شد. تا پایان این هفته، او 1134 گرم وزن و حدود 38.6 سانتی‌متر قد خواهد داشت و در ادامه این دوره سه ماهه که سه ماهه آخر بارداری محسوب می‌شود، در حدود 250 گرم در هفته به وزن او اضافه می شود. او از حالا تا زمان تولدش، حدوداً دو یا حتی سه برابر به وزن خود می افزاید. حرکات او بیشتر شده و لگدهایش محکمتر می شود و احساس می کنید که او دائماً در حال حرکت است.
در این هفته، رحم شما حدوداً 10 سانتی‌متر بالاتر از ناف قرار می‌گیرد که به قفسه سینه و دیافراگم شما فشار می‌آورد و شما احساس تنگی نفس خواهید کرد. رحم، از پایین نیز به مثانه فشار می‌آورد که باعث تکرر ادرار خواهد شد. جفت جنین که آن هم دیگر بزرگ شده به شکل گرد و تخت در آمده و دو هفته آینده حدود 435 گرم وزن خواهد داشت. از هم اکنون امکان دارد که جنین سروته شده و به حالت زمان وضع حمل در آید، اما اگر چنین نشد، جای نگرانی نیست زیرا زمان زیادی برای تغییر حالت او هست. حالت وضع حمل به صورتی است که سر جنین در بین استخوان‌های لگنی شما قرار خواهد گرفت.
غذاهای چربی که چربی‌های مفید دارند، زیاد مصرف کنید. 5 چربی مفید برای بدن را بشناسید و از خوردن سرخ کردنی و بستنی بپرهیزید. نوعی چربی با نام اختصاری DHA وجود دارد که برای پرورش مغز و بافت‌های عصبی بسیار مفید است. این نوع چربی در روغن تخم کتان، روغن گردو و همچنین در ماهی‌های چرب، مانند سالمون نیز به وفور یافت می‌شود. از روغن گردو می‌توانید برای سالاد استفاده کنید.
با آنکه زمان زیادی تا وضع حمل شما مانده است اما سعی کنید تا آنجا که می‌توانید در مورد آن اطلاعات کسب کنید. اطلاعات نشان داده است، هر چه در مورد وضع حمل بیشتر بدانید، در آن زمان، کنترل بیشتری بر امور خواهید داشت. حداقل آن است که ترس درونی شما را کاهش می‌دهد.
    </string>

    <string name="_30">
        اکنون جنین شما به خواب می‌رود و زمانی هم که خواب نیست، مشغول شیطنت، سکسکه کردن و تکان خوردن است. او اکنون حدود 1360 گرم وزن دارد و 39.9 سانتی‌متر قد. او اکنون به فعال شدن سیستم عصبی نزدیک می‌شود که این باعث تنظیم شسدن حرکات او نیز خواهد شد. فیبرهای عصبی او در غلاف عصبی قرار می‌گیرند که باعث رسیدن سریعتر دستورات به اعضا می‌شود.
دوره نه چندان خوشایند بارداری در دوره سه ماهه سوم نمایان می‌شود. تکرر ادرار، تورم پا، حساس شدن بواسیر، کمردردهای ناگهانی که شوکه کننده است و همین طور ترش کردن معده، از جمله موارد قابل انتظار است. جای تعجب نیست که اخیراً دچار کم خوابی می‌شوید، زیرا دچار عارضه بی خوابی نیز خواهید شد. بسیاری از کارشناسان بر این اعتقادند که بی‌خوابی زمان بارداری برای آماده کردن شما برای دوره پس از وضع حمل است. با این وجود، در حدود 10 هفته دیگر، دردها و عارضه‌های موجود، با آمدن فرزندی در آغوش‌تان جایگزین خواهد شد.
از صابون‌های خشک کننده پوست که باعث از بین رفتن چربی‌های مفید پوست می‌شوند جداً خودداری کنید. اگر دچار خارش‌های پوستی شده‌اید، حتماً به آن رسیدگی کرده و بی تفاوت نباشید. می‌توانید پس از استحمام از مرطوب کننده‌های حاوی ویتامین E استفاده کنید.
بی‌خوابی دوره سوم بارداری بیشتر به علت تکرر ادرار است. برای خوابیدن بیشتر بهتر است مایعات مصرفی روزانه خود را تا قبل از ساعت 6 بعد از ظهر بنوشید. مصرف زیاد مایعات در طول روز را فراموش نکنید.
    </string>

    <string name="_31">
        وزن کودک شما به سرعت در حال افزایش است و در این هفته به 1500 گرم می‌رسد و حتی این افزایش خیلی بیشتر از رشد اعضای بدن او است. اکنون او حدود 40.64 سانتی‌متر قد کشیده است. در این هفته کودک شما در حال پرورش دادن کرک‌های جنینی است و ابرو و مژه هایش نیز پر می‌شوند.
از این هفته به بعد، احتمالاً کفش‌هایتان به سختی اندازه پاهایتان خواهند بود. فشاری که از طرف رحم به بدن وارد می‌شود باعث بیشتر شدن جریان خون و افزایش جریان مایعات به پاها شده، که این مسئله موجب ورم کردن پاها می‌گردد. در عین حال، رحم به شکم نیز فشار می‌آورد که در نتیجه شما سریعاً احساس سیری خواهید کرد. هر زمان که برایتان امکان دارد حتماً پاهای‌تان را روی صندلی یا چهارپایه و جای بلند قرار دهید و اگر هوا مناسب بود، سعی کنید از صندل استفاده کنید.
حتماً برای زمان وضع حمل خود برنامه‌ریزی لازم را صورت دهید. می‌توانید برای آماده کردن خود، به حالت‌های زمان زایمان و یا چیزهای مشابه دیگر فکر کنید. با وجودی که ممکن است وضع حمل آن گونه که شما تصور می‌کردید پیش نرود، اما این برنامه ریزی ها حتماً به درد شما خواهد خورد و یک جایی به دادتان می‌رسد. اگر هم می‌خواهید از درستی و نادرستی افکار و دانسته های خود آگاه شوید، اکنون بهترین زمان برای این کار است.
زمانی که باردار هستید، چشم‌های شما به نور حساسیت زیادی خواهد داشت، برای این مورد، حتماً از چشم پزشک خود بخواهید تا قطره های مناسب و لازم را به شما بدهد. اگر کار شما با کامپیوتر زیاد است، حتماً زمان بیشتری برای استراحت و رفع خستگی چشم‌ها صرف کنید. اگر از لنزهای طبی استفاده می‌کنید، سعی کنید ساعت کمتری در طول روز از آن‌ها استفاده کرده و بیشتر به چشم‌هایتان استراحت دهید.
    </string>

    <string name="_32">
        در این زمان، کودک بیش فعال شما آرامتر شده است. حرکات او که قبلاً شبیه مشت و لگد زدن بود، اکنون به غلط زدن تغییر کرده است. او اکنون حدود 1730 گرم وزن و حدود 42.5 سانتی‌متر قد داشته و به همین خاطر دچار کمبود فضا در داخل رحم شده است. پوست او یک لایه خوب از چربی بوده و به علاوه در حالی که سیستم گوارشی کاملی دارد، از بند ناف تغذیه می‌کند. اسکن‌های مغزی جنین نشان داده‌اند که کودک در این زمان دچار rapid eye movements یا همان REM  می شود که به معنی خواب دیدن است. یعنی کودک شما در این دوران زمانی که خواب است، رویاهایی می‌بیند. هیچ کس نمی‌داند که در این دوران کودک چه چیزهایی را درخواب می‌بیند.
اکنون رحم شما حدود 8 سانتی‌متر بالاتر از نافتان قرار گرفته است. دوره راحتی و به اصطلاح ماه عسل میانه بارداری که بدون ناراحتی سپری می‌شد، گذشته و اکنون شما ناراحتی‌های جدیدی پیدا کرده و قدیمی‌ها را نیز دوباره تجربه می‌کنید. کم نفس بودن، اسیدی شدن معده یا همان ترش کردن، خستگی و نفخ کردن، ناراحتی‌هایی هستند که می‌توان به آن‌ها اشاره نمود
        مجبور نیستید دردهای شدید مانند درد بواسیر را تحمل کنید و برای کاهش آن کاری نکنید. می‌توانید از کمپرس آب سرد برای کاهش درد آن حداقل به صورت موقت استفاده کنید. با مشورت پزشک پمادهایی را نیز می‌توان برای کاهش دردها استفاده نمود.
در زمان بارداری شما روزانه حداقل به 60 گرم پروتئین نیاز دارید تا کودک بتواند به راحتی به رشد خود ادامه دهد. آمینو اسیدهای موجود در پروتئین‌ها برای رشد جنین واجب هستند. این مقدار پروتئین در یک کف دست گوشت قرمز پخته و یا ماهی پخته شده وجود دارد. اگر علاقه ای به خوردن گوشت ندارید، می‌توانید این میزان پروتئین را با خوردن شیر کم چرب، پنیر، ماست، تخم مرغ و یا کره بادام زمینی تامین کنید
    </string>

    <string name="_33">
کوچولوی شما اکنون حدود 1900 گرم وزن دارد و هر هفته 200 گرم به وزن او اضافه می‌شود. او مانند نی در حال رشد کردن است. در این هفته اندازه دست‌ها و پاهای او کاملاً با بقیه بخش‌های بدنش تناسب پیدا کرده است. قد او حدود 44 سانتی‌متر شده و با کمبود فضا مواجه است. با این وجود همچنان بسیار فعال است، هرچند که حرکاتش کوچک و کم شده.
اکنون هر هفته 450 گرم به وزنتان اضافه می‌شود. با این وجود خوردن لذت گذشته را ندارد. کودک‌تان در حال فشار وارد کردن به معده شما بوده و باعث اختلال در عمل گوارش می‌شود و اسید معده را زیاد می‌کند.
ترش کردن معده، می‌تواند در سه ماهه سوم بارداری مشکل ساز شود. دلیل آن، اشغال فضای بیشتر شکم توسط کودک است. از خوردن غذاهای ادویه دار، چرب و اسیدی خودداری کنید. خوردن وعده های بیشتر ولی کوچکتر، شاید راه حل مناسبی برای مبارزه با آن باشد.
    </string>

    <string name="_34">
        وزن کودک شما در هفته سی و چهارم بارداری 1950 گرم و قد او 45.5 سانتی‌متر خواهد بود. در اثر رشد جنین، پوسته شکم مادر نازک شده و کم‌کم نور به جنین می‌رسد و او بر اثر این نور، عکس العمل‌هایی نشان می‌دهد. این امر در تشخیص روز و شب نیز به او کمک خواهد نمود تا بتواند چرخه خواب خود را کم‌کم درست کند.
آیا احساس می‌کنید که زیاد به پزشک مراجعه می‌کنید؟ تا چند هفته دیگر باید هر هفته به او مراجعه نمایید. پزشک باید مرتباً فشار خون شما را اندازه گیری کند تا در اثر بالا رفتن بیش از حد فشار، به جفت آسیبی نرسد. زیرا جفت وظیفه تغذیه املاح و مواد غذائی به جنین را بر عهده دارد و در اثر فشار خون بالا صدمه خواهد دید. به علاوه در این دوران ممکن است در قسمت لگن خود احساس خواب رفتگی و بی حسی داشته باشید که این هم به علت رشد جنین است.
کم کم لوازم مورد نیاز خود برای رفتن به بیمارستان را کنار گذاشته و آماده کنید. در بین این لوازم، چند وسیله که یادآور خانه باشد را نیز بردارید. یک تی شرت بلند برای زمان وضع حمل خود ببرید. یک کش سر، تل و یا هدبند نیز بردارید زیرا در آن زمان بسیار کمک خواهد کرد.
در هفته آینده تست‌های ویروس (GBS) را خواهید داد. این ویروس در صورت انتقال به جنین می‌تواند باعث مننژیت، ذات الریه و یا حتی بیماری‌های بدتر از آن‌ها شود. متخصصین می‌گویند، از هر چهار نفر یک نفر ناقل این ویروس است ولی خبر خوش آن است که این ویروس قابل درمان بوده و در هنگام وضع حمل به شما آنتی بیوتیک می‌دهند.
    </string>

    <string name="_35">
        خبر خوش این است که احتمال وضع‌حمل از هفته سی و پنجم بارداری به بعد بسیار زیاد است. به این معنی که مشکلی در این دوره پیش نخواهد آمد. او اکنون 45.8 سانتی‌متر قد و 2330 گرم وزن دارد. جمجمه‌اش هنوز نرم است و کاملاً سخت نشده تا به راحتی از کانال تولد بیرون آید.
آیا تا به حال قطره بی‌رنگ یا زرد‌رنگی نوک سینه های خود مشاهده کرده‌اید؟ سینه‌های شما از ماه پنجم یا ششم شروع به تولید شیر کرده‌اند. این شیر زودرس آغوز (Colostrum) نامیده می‌شود و سرشار از پادتن‌هایی است که در چند روز اول تولد، از نظر غذایی بسیار مفید است. آنچه پس از آن از سینه خارج می‌شود، شیر اول نام دارد که سفید و کرمی مانند است. این شیر دو یا سه روز پس از وضع‌حمل می‌آید که در اثر تغذیه نوزاد، سیگنالی به مغز فرستاده می‌شود تا (Prolactin) پرولاکتین تولید کند که باعث تحریک و فعال شدن غدد پستانداری می‌شود.
اگر شاغل هستید، به مرخصی بارداری فکر کنید. ممکن است فکر کنید که شاید بهتر باشد مرخصی خود را برای زمانی بگذارید که نوزاد متولد می‌شود، اما باید بدانید که اکنون نیز به مرخصی و استراحت نیاز دارید تا آمادگی لازم را برای چند هفته آینده پیدا کنید.
در صورتی که احساس خوبی ندارید، نمی‌توانید بخوابید و یا اشتها ندارید، این حالات خود را با پزشک در میان بگذارید. حدود 10% خانم‌ها در این دوره از بارداری خود دچار افسردگی بارداری می‌شوند که این حالت، احتمال بروز افسردگی حاد پس از زایمان را افزایش می‌دهد. امروزه قرص‌های ضد افسردگی وجود دارد که برای خانم‌های باردار ضرری ندارد و می‌توانید با مراجعه به پزشک متخصص مصرف کنید. یوگای باردای نیز می تواند در جلوگیری از اینگونه افسردگی‌ها مفید باشد.
    </string>

    <string name="_36">
        کودک شما اکنون 2650 گرم وزن داشته و 47 سانتی‌متر قد دارد. در این هفته نیز او همچنان مشغول ذخیره چربی است تا در زمان تولد، بتواند دمای خود را تنظیم کند.
ماه آخر بارداری تمرینی برای وضع‌حمل است. دهانه رحم شما در این زمان باز می‌شود تا محیط را نرم و آماده سازد. اگرچه تمام این حالات از علائم وضع‌حمل هستند، اما نیازی نیست که به سرعت و با مشاهده هر تغییری سریعاً به بیمارستان بروید. احتمالاً هنوز چند هفته‌ای با زایمان فاصله دارید.
پیش از نظافت منزل و به خرج‌دادن وسواس بیش از حد، روی شیشه های مواد شوینده را بخوانید تا از بی‌خطر بودن آن‌ها مطمئن شوید. در هنگام کار‌کردن حتماً از دستکش‌های لاستیکی استفاده کنید. در و پنجره ها را باز کنید تا محیط با هوای تازه پر شود و گازهای خطرناک مواد، به شما و کودکتان آسیب نرساند. در صورت امکان از همسر خود برای انجام کارهای فیزیکی‌تر کمک بگیرید.
    </string>

    <string name="_37">
        قد کودک شما اکنون 48.6 سانتی‌متر و وزن آن 2870 گرم شده و کاملاً سالم است. کودک در مایعی که او را احاطه کرده به تمرین تنفس مشغول است تا در موقع مقرر این عمل را به کمال برساند. در کنار این کار، اعمال دیگری نظیر مکیدن شست دست، چرخاندن سر، بلعیدن، پلک زدن و گرفتن با دست‌ها را نیز تمرین می‌کند.
شما باید آماده اتفاقات دیگری باشید: خواب شما بسیار سبک و کم می‌شود. وزن زیاد، باعث کاهش سرعت شما شده و احساس می‌کنید که جنین در حال افتادن و خارج شدن است. هر چه زمان می‌گذرد، متخصصان شما را برای نزدیک شدن موعد مقرر چک ‌می‌کنند. احتمال دارد که همه چیز همان گونه که شما پیش بینی کرده بودید، پیش برود. اما این احتمال را نیز بدهید که این جریان بر خلاف تصور شما پیش رود. حتی احتمال دارد که شما قبل از رفتن برای عمل، تصمیم خود برای تزریق نکردن دارویی را تغییر داده و بخواهید تزریق شود و یا حتی در لحظه آخر عمل سزارین را بخواهید. خود را برای هر گونه تغییر در برنامه آماده کنید و بدانید که این لحظه، لحظه‌ای است که تا آخر عمر آن را از یاد نبرده و شاکر خواهید بود.
از پزشک خود بخواهید برایتان توضیح دهد که زمان موعد وضع حمل کی است و حالات آن به چه صورتی است. علائم اصلی آن را به خوبی به خاطر بسپارید. اگر سوالی در ذهن دارید، حتماً به صورت شفاف و دقیق از پزشک خود بپرسید، مثلاً این که او چه موقع می‌رسد و در صورتی که نباشد، چه باید بکنید.
اسکن‌های مغزی MRI نشان می‌دهند که مغز مادر در سه ماهه سوم بارداری کوچک می‌شود. شاید این توجیه مناسبی برای فراموشکاری شما باشد. این حالت خوشبختانه تا چند ماه پس از وضع حمل به حالت اولیه بر می‌گردد. هیچ کس نمی‌داند که چرا بارداری این تاثیر را روی مغز می‌گذارد، اما شاید علت آن کم‌خوابی بیش از حد باشد. در این دوره از بارداری سعی کنید همیشه کارهای خود را یادداشت کنید تا دچار فراموشکاری نشوید. کارهای روزانه خود را نوشته و جایی که در دید باشد، بزنید تا کار مهمی را فراموش نکنید.
    </string>

    <string name="_38">
        وزن کودک اکنون 2950 گرم و قد او 49.5 بوده و تمام اعضا و سیستم‌های فیزیکی او در جای درست قرار گرفته‌اند. او در این زمان تمام مایعات و چربی‌های محیط اطراف خود را گوارش می‌کند. بدن کودک در این دوره تمامی این ترکیبات عجیب را به ماده‌ای تیره رنگ به نام مامیزه (Meconium) تبدیل می‌کند. اکنون هنجره و شش‌های او آماده فریاد زدن هستند، همان صدایی که هنگام تولد خواهید شنید.
        در این روزها اگر سر کودک به سمت پائین و به طرف کانال تولد هدایت شده باشد، فضا برای اعضای درونی شما بازتر خواهد شد و شما راحت‌تر نفس خواهید کشید. این اتفاق را با نام راحت‌سازی (Lightening ) می‌شناسند. این اتفاق ممکن است تا چند هفته پیش از تولد صورت گیرد. با این وجود هنوز علائم بارداری بر طرف نشده است. احتمال احساس فشار در ناحیه کشاله ران، ناحیه خارجی ران و حتی مثانه شما هست.
لیستی از شماره‌هایی که پس از تولد نوزاد لازم می‌شود تهیه کرده و آن را کنار تلفن قرار دهید. منوی چند رستوران خوب را که غذاهای سالم درست می‌کنند را نیز کنار تلفن بگذارید، زیرا پس از زایمان سرتان شلوغ خواهد شد و ممکن است بعضی مواقع بدون غذا بمانید.
با علائم وضع حمل غیر واقعی آشنا شوید. این علائم به صورتی است که حالت‌های درد و ناراحتی شما با تغییر وضعیت بدن از بین برود. (در زمان وضع حمل واقعی، اگر خوابیده‌اید و بلند می‌شوید، درد نباید از بین برود.) همچنین در علائم وضع حمل غیر واقعی، دردها از جلو شروع می‌شوند در حالی که در وضع حمل اصلی دردها از پشت شروع شده و کم‌کم به جلو می‌آیند.
    </string>

    <string name="_39">
        فرزند شما در لحظات آخر زندگی شکمی است. او در اثر افزایش قد و وزن، فضایی برای تکان خوردن ندارد. قد او در این هفته به 50.7 سانتی‌متر و وزن او به 3200 گرم می‌رسد. شاید او اکنون دیگر به حالت پیش از تولد قرار گرفته باشد. مغز جزء آخرین اعضا است که به رشد کامل می‌رسد اما این عضو هم به زودی تکمیل شده و نورون‌های آن شروع به فعالیت می‌کنند.
در این زمان بزرگترین دغدغه شما این خواهد بود که زایمان به چه صورت خواهد بود. اتفاق قابل پیش بینی در این زمان این است که زمان پیش از زایمان ممکن است روزها و یا حتی هفته‌ها به طول بینجامد که در این مدت، کانال تولد نرم شده و تا حدود 3 سانتی‌متر باز می‌شود. دردهای قبل از زمان وضع حمل حدود 30 تا 45 ثانیه طول می‌کشند. اما این شوک‌های دردناک، زمان زایمان واقعی تا 60 ثانیه طول می‌کشند و کاملاً دائمی می‌شوند. در آن زمان کانال تولد نوزاد حدود 7 سانتی‌متر باز شده و احتمال کشیدن نفس راحت بین شوک‌ها کمتر خواهد شد. در مرحله بعدی، شوک‌های دردناک شما به طور دائمی و 90 ثانیه خواهد بود. در این زمان شما آماده فشار دادن هستید. سر جنین بزرگترین قسمت بدن اوست، در نتیجه احتیاج به قدرت تحمل و فشار زیادی دارد.
لیست کارهایی که باید انجام دهید زیاد شده ولی حتماً توجه کنید که چند هفته آخر را آزاد باشید. رسیدگی و بزرگ کردن فرزند کاری بسیار لذت بخش و در عین حال طاقت فرسا است و زمانی برای وقت گذرانی برای خودتان نمی‌گذارد. زمانی که فرزند شما به دنیا بیاید، خیلی درگیر خواهید بود.
برای آگاهی از آماده سازی سینه برای شیر دادن، با پزشک متخصص یا مشاور خود مشورت کنید و آگاهی لازم را بدست آورید.
    </string>

    <string name="_40">
        وقتی فرزند شما به دنیا بیاید، وزنی در حدود 3350 گرم و قدی در حدود 50.7 سانتی‌متر خواهد داشت. او بسیار با نمک است اما هنوز شبیه نوزادی که شما در روروئک دیده اید، نخواهد بود. اگر شما طبیعی زایمان کنید، چون از مجرای باریک زایمان عبور می‌کند، سر او قیفی شکل است و پوشیده از خون و مایع آمنیوتیک (Amniotic Fluid) خواهد بود. چشمهایش پف کرده هستند و از آنجایی‌ که چشم او فقط می‌تواند تا فاصله 2/5 سانتی‌متری تمرکز کند، تصویری تار از شما خواهد دید. اما صدای شما برای گوش‌هایش همانند موسیقی خواهد بود، چون وقتی در شکم شما بوده به آن عادت کرده است.
بعد از بیرون آمدن نوزاد باز هم باید به خود فشار آورید تا جفت جنین نیز بیرون آید. البته که این کار نسبت به بیرون آمدن بچه که قبل از آن صورت گرفته بسیار آسان خواهد بود. در برخی موارد نادر، شاید نیاز به بخیه نیز باشد. ممکن است به خاطر احساسات ضد و نقیض خود، دچار دستپاچگی شوید. دمی احساس شادی و خوشحالی کنید و دمی دیگر احساس ترس و وحشت، اما پس از پشت سر گذاشتن این تجربه خسته کننده روحی و جسمی، زیر خنده زدن یا گریه کردن، طبیعی خواهد بود.
اگر خیلی آدم صبوری نیستید، می‌توانید چند راهکاری که دیگران تجربه کرده و پیشنهاد داده‌اند، بکار گیرید. خیلی از خانم‎ها ادعا کرده اند که پیاده روی سبک و خوردن چای برگ تمشک، به آن‌ها در ایجاد انقباض کمک کرده است. اگر هم این راهکارها خیلی کارساز نباشند، حداقل می توانند برای شما شادی بخش باشند.
    </string>

    <string name="_41">
        اگر شما این مطلب را می خوانید، مطمئناً هنوز باردار هستید و در دسته بارداران خبری می باشید. خیلی از خانم ها هفته چهلم را رد می کنند. در واقع تنها 5% از نوزادان در روز مقرر بدنیا می آیند.
زمانیکه شما دو هفته عقب تر از موعد مقرر خود باشید، در حقیقت زایمان دیر هنگامی خواهید داشت. در همین زمان نوزاد شما در ناحیه نزدیکتری به لگن قرار می گیرد. در حقیقت او خودش را برای زمانی که وضع حمل آغاز می شود، در موقعیت مناسب قرار می دهد.
همه چیز به درستی تحت نظر بوده است و حال عمومی شما بسیار خوب و مناسب است. اما خوشحال تر هم خواهید شد زمانیکه احساس کنید انقباضات شروع شده اند و بالاخره می توانید تمام آن چیزهایی را که برای وضع حمل کردن آموخته اید اعمال کنید. حال که وضع حمل قریب الوقوع می باشد ممکن است در پشت خود احساس یک درد پایدار و دائمی را بنمایید همچنین ممکن است حس اسهال و استفراغ داشته باشید.
    </string>



</resources>